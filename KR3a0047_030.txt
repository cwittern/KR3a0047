# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:37.911059
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷三十
<pb:KR3a0047_WYG_030-1a>¶
欽定四庫全書¶
　朱子語類卷三十¶
　　論語十二¶
　　　雍也篇一¶
　　　　雍也可使南面章¶
問寛洪簡重是説仲弓資質恁地曰夫子既許它南面¶
　則須是有人君之度意其必是如此這又無稽考須¶
　是更将它言行去㸔如何(義剛/)¶
<pb:KR3a0047_WYG_030-1b>¶
問雍也可使南面伊川曰仲弓才徳可使為政也尹氏¶
　曰南面謂可使為政也第一章凡五説今從伊川尹¶
　氏之説范氏曰仲弓可以為諸侯似不必指諸侯為¶
　南面不如為政却渾全謝氏曰仁而不佞其才宜如¶
　此楊氏亦曰雍也仁矣據仁而不佞乃或人之問夫¶
　子曰不知其仁則與未知焉得仁之語同謂仲弓為¶
　仁矣不知兩説何所據恐仁字聖人未嘗輕許人曰¶
　南面者人君聽政之位言仲弓徳度簡嚴宜居位不¶
<pb:KR3a0047_WYG_030-2a>¶
　知其仁故未以仁許之然謂仲弓未仁即下語太重¶
　矣(幹/)¶
　　　　仲弓問子桑伯子章¶
仲弓見聖人稱之故因問子桑伯子如何想見仲弓平¶
　日也疑這人故因而發問夫子所謂可也者亦是連¶
　上面意思説也仲弓謂居敬而行簡固是居敬後自¶
　然能簡然亦有居敬而不行簡者盖居敬則凡事嚴¶
　肅却要亦以此去律事凡事都要如此此便是居敬¶
<pb:KR3a0047_WYG_030-2b>¶
　而不行簡也(時/舉)¶
仲弓為人簡重見夫子許其可以南面故以子桑伯子¶
　亦是一箇簡底人來問孔子㸔如何夫子云此人亦¶
　可者以其簡也然可乃僅可而有未盡之辭故仲弓¶
　乃言居敬行簡夫子以為然(南升/)¶
行夫問子桑伯子曰行簡只就臨民上説此段若不得¶
　仲弓下面更問一問人只道可也簡便道了也是利¶
　害故夫子復之曰雍之言然這亦見仲弓地歩煞髙¶
<pb:KR3a0047_WYG_030-3a>¶
　是有可使南面之基亦見得他深沈詳宻處論來簡¶
　已是好資禀較之繁苛𤨏細使人難事亦煞不同然¶
　是居敬以行之方好(賀孫/)¶
問居敬行簡之居如居室之居先生應復問何謂簡曰¶
　簡是凡事據見定又曰簡静復問簡者不煩之謂何¶
　謂煩曰煩是煩擾又曰居敬是所守正而行之以簡¶
　(節/)¶
居敬行簡是兩件工夫若謂居敬則所行自簡則有偏¶
<pb:KR3a0047_WYG_030-3b>¶
　於居敬之意(人傑/)¶
問居敬而行簡曰這箇是兩件工夫如公所言則只是¶
　居敬了自然心虛理明所行自簡這箇只説得一邊¶
　居敬固是心虛心虛固能理明推著去固是如此然¶
　如何㑹居敬了便自得他理明更有幾多工夫在若¶
　如此説則居敬行簡底又那裏得来如此則子桑伯¶
　子大故是箇居敬之人矣世間有那居敬而所行不¶
　簡如上蔡説呂進伯是箇好人極至誠只是煩擾便¶
<pb:KR3a0047_WYG_030-4a>¶
　是請客也須臨時兩三畨換食次又自有這般人又¶
　有不能居敬而所行却簡易者每事不能勞攘得只¶
　從簡徑處行如曹参之治齊專尚清静及至為相每¶
　日酣飲不事事隔墻小吏酣歌呌呼参亦酣飲歌呼¶
　以應之何有扵居敬耶據仲弓之言自是兩事須子¶
　細㸔始得又曰須是兩頭盡不只偏做一頭如云内¶
　外不只是盡其内而不用盡其外如云本末不只是致¶
　力扵本而不務乎其末居敬了又要行簡聖人教人¶
<pb:KR3a0047_WYG_030-4b>¶
　為學皆如此不只偏説一邊(僴/)¶
問注言自處以敬則中有所主而自治嚴程子曰居敬¶
　則心中無物故所行自簡二説不相礙否先生問如¶
　何曰㸔集注是就本文説伊川就居簡䖏發意曰伊¶
　川説有未盡(㝢○/集注)¶
胡問何謂行簡曰所行䖏簡要不恁煩碎居上煩碎則¶
　在下者如何奉承得故曰臨下以簡須是簡程子謂¶
　敬則自然簡只説得敬中有簡底人亦有人自處以¶
<pb:KR3a0047_WYG_030-5a>¶
　敬而所行不簡却説不及聖人所以曰居敬曰行簡¶
　二者須要周盡(淳/)¶
居敬行簡是有本領底簡居簡行簡是無本領底簡程¶
　子曰居敬則所行自簡此是程子之意非仲弓本意¶
　也(人/傑)¶
胡叔器問居敬則心中無物而所行自簡此説如何曰¶
　據某㸔居敬而行簡以臨其民它説而行簡以臨民¶
　則行簡自是一項這而字是别喚起今固有居敬底¶
<pb:KR3a0047_WYG_030-5b>¶
　人把得忒重却反行得煩碎底今説道居敬則所行¶
　自簡恐却無此意臨下以簡御衆以寛簡自别是一¶
　項只要揀那𦂳要底来行又問㸔簡字也有兩様曰¶
　只是這箇簡豈有兩様又曰㸔他諸公所論只是争¶
　箇敬字(義剛/)¶
叔器問集注何不全用程説曰程子只説得一邊只是¶
　説得敬中有簡底意思也是如此但亦有敬而不簡¶
　者某所以不敢全依它説不簡底自是煩碎下面人¶
<pb:KR3a0047_WYG_030-6a>¶
　難為奉承御衆以寛臨下以簡便是簡時下面人也¶
　易為奉承自不煩擾聖人所以説居敬行簡二者須¶
　是兩盡義剛問敬是就心上説簡是就事上説否曰¶
　簡也是就心上做出来而今行簡須是心裏安排後¶
　去行豈有不是心做出来(義剛/)¶
問居敬則内直内直則外自方居敬而行簡亦猶内直¶
　而外方歟若居簡而行簡則是喜静惡動怕事苟安¶
　之人矣曰程子説居敬而行簡只作一事今㸔将来¶
<pb:KR3a0047_WYG_030-6b>¶
　恐是兩事居敬是自處以敬行簡是所行得要(廣/)¶
問伊川説居敬則心中無物而自簡意覺不同曰是有¶
　些子差但此説自不相害若果能居敬則理明心定¶
　自是簡這説如一箇物相似内外都貫通行簡是外¶
　面説居敬自簡又就裏面説㸔這般所在固要知得¶
　與本文少異又要知得與本文全不相妨(賀/孫)¶
問仲弓問子桑伯子章伊川曰内主扵敬而簡則為要¶
　直内存乎簡則為疎畧仲弓可謂知㫖者但下文曰¶
<pb:KR3a0047_WYG_030-7a>¶
　子桑伯子之簡雖可取而未盡善故夫子云可也恐¶
　未必如此可也簡止以其簡為可爾想其他有未盡¶
　善特有簡可取故曰可也㳺氏曰子桑伯子之可也¶
　以其簡若主之以敬而行之則簡為善楊氏曰子桑¶
　伯子為聖人之所可者以其簡也夫主一之謂敬居¶
　敬則其行自簡但下文簡而亷一句舉不甚切今從¶
　伊川㳺氏楊氏之説伊川第二第三説皆曰居簡行¶
　簡乃所以不簡先有心扵簡則多却一簡恐推説太¶
<pb:KR3a0047_WYG_030-7b>¶
　過既曰疎畧則太簡可知不必云多却一簡如所謂¶
　乃所以不簡皆太過范氏曰敬以直内簡以臨人故¶
　堯舜修己以敬而臨下以簡恐敬簡不可太分説居¶
　字只訓主字若以為主之敬而行之簡則可以為居¶
　則敬而行則簡則不可若云修己臨下則恐分了仲¶
　弓不應下文又總説以臨其民也又曰子桑伯子其處己亦¶
　若待人據夫子所謂可也簡乃指子桑伯子説仲弓¶
　之言乃發明簡字恐非以子桑伯子為居簡行簡也¶
<pb:KR3a0047_WYG_030-8a>¶
　尹氏亦曰以其居簡故曰可也亦范氏之意呂氏以¶
　為引此章以證前章之説謝氏以為因前章以發此¶
　章之問皆是旁説然扵正説亦無妨謝氏又曰居敬¶
　而行簡舉其大而畧其細扵敬字上不甚切不如楊¶
　氏作主一而簡自見曰可也簡當從伊川説剰却一¶
　簡字正是解太簡之意乃所以不簡之説若解文義¶
　則誠有剰語若以理觀之恐亦不為過也范固有不¶
　宻處然敬簡自是兩事以伊川語思之可見據此文¶
<pb:KR3a0047_WYG_030-8b>¶
　及家語所載伯子為人亦誠有太簡之病謝氏因上¶
　章而發明之説是(榦/)¶
徒務行簡老子是也乃所以為不簡子桑伯子或以為¶
　子桑户(升卿/)¶
　　　　哀公問弟子章¶
問聖人稱顔子好學特舉不遷怒不貳過二事若不相¶
　類何也聖人因見其有此二事故從而稱之柄謂喜¶
　怒發扵當然者人情之不可無者也但不可為其所¶
<pb:KR3a0047_WYG_030-9a>¶
　動耳過失則不當然而然者既知其非則不可萌於¶
　再所謂頻復之吝也二者若不相類而其向背實相¶
　對曰聖人雖未必有此意但能如此㸔亦好(柄/)¶
顔子自無怒因物之可怒而怒之又安得遷¶
問不遷怒此是顔子與聖人同處否曰聖人固是不遷¶
　怒然不遷字在聖人分上説便小在顔子分上説便¶
　大盖聖人合下自是無那遷了不着説不遷才説似¶
　猶有商量在若堯舜則無商量了是無了何遷之有¶
<pb:KR3a0047_WYG_030-9b>¶
　何不遷之有(燾/)¶
内有私意而至於遷怒者志動氣也有為怒氣所動而¶
　遷者氣動志也伯恭謂不獨遷扵他人為遷就其人¶
　而益之便是遷此却是不中節非遷也(道夫/)¶
不遷怒不貳過據此之語怒與過自不同怒却在那不¶
　遷上過才説是過便是不好矣(僴/)¶
或問顔子不貳過曰過只是過不要問他是念慮之過¶
　與形見之過只消㸔他不貳處既能不貳便有甚大¶
<pb:KR3a0047_WYG_030-10a>¶
　底罪過也自消磨了(時舉/)¶
問不遷怒不貳過曰重處不在怒與過上只在不遷不¶
　貳上今不必問過之大小怒之深淺只不遷不貳是¶
　甚力量便見工夫佛家所謂放下屠刀立地成佛若¶
　有過能不貳直是難貳如貳官之貳已有一箇又添¶
　一箇也又問守之也非化之也曰聖人則都無這箇¶
　顔子則疑扵遷貳與不遷貳之間(賜○祖道錄云貳/不是一貳是長貳)¶
　(之貳/餘同)¶
<pb:KR3a0047_WYG_030-10b>¶
尋常解不貳過多只説過字不曾説不貳字所謂不貳¶
　者有不善未嘗不知知之未嘗復行也如顔子之克¶
　己既克己私便更不萌作矣(人傑/)¶
不遷怒不貳過一以為克己之初一以為用功之處曰¶
　自非禮勿視聽言動積習之乆自見這箇意思(䕫孫/)¶
問學顔子當自不遷怒不貳過起曰不然此是學已成¶
　處又問如此當自四勿起曰是程子云顔子事斯語¶
　所以至於聖人後之學者宜服膺而弗失也(過/)¶
<pb:KR3a0047_WYG_030-11a>¶
不遷不貳非言用功處言顔子到此地位有是効驗耳¶
　若夫所以不遷不貳之功不出於非禮勿視勿聽勿¶
　言勿動四句耳(伯羽○謨錄云此平日克己/工夫持養純熟故有此效)¶
行夫問不遷怒不貳過曰此是顔子好學之符驗如此¶
　却不是只學此二件事顔子學處專在非禮勿視聽¶
　言動上至此純熟乃能如此(時舉○賀孫錄云行夫/問云云曰不遷怒不貳)¶
　(過不是學自是説顔子一箇證驗如此恭父云顔子/工夫盡在克己復禮上曰回雖不敏請事斯語矣是)¶
　(他終身受用/只在這上)¶
<pb:KR3a0047_WYG_030-11b>¶
問不遷怒不貳𬨨是顔子克己工夫到後方如此却不是¶
　以此方為克己工夫也曰夫子説時也只從他克己¶
　效驗上説但克己工夫未到時也須照管不成道我¶
　工夫未到那田地而遷怒貳過只聽之耶(義剛/)¶
或問顔子工夫只在克己上不遷不貳乃是克己效驗¶
　或曰不遷不貳亦見得克己工夫即在其中曰固是¶
　然克己亦非一端如喜怒哀樂皆當克但怒是粗而¶
　易見者耳或曰顔子平日但知克己而已不遷不貳¶
<pb:KR3a0047_WYG_030-12a>¶
　是聖人見得他效驗如此曰但㸔克己復禮自見得¶
問不遷怒是見得理明不貳過是誠意否曰此二者拆¶
　開不得須是横㸔他這箇是層層䟎上去一層了又¶
　一層不遷怒不貳過是工夫到䖏又曰顔子只是得¶
　孔子説克己復禮終身受用只是這四箇字不違仁¶
　也只是這箇不遷怒不貳過也只是這箇不改其樂¶
　也只是這箇克己復禮到得人欲盡天理明無些渣¶
　滓一齊透徹日用之間都是這道理(賀孫/)¶
<pb:KR3a0047_WYG_030-12b>¶
問不遷不貳此是顔子十分熟了如此否曰這是夫子¶
　稱他是他終身到處問若非禮勿視聽言動這是克¶
　己工夫這工夫在前分外着力與不遷不貳意思不¶
　同曰非禮勿視聽言動是夫子告顔子教他做工夫¶
　要知𦂳要工夫却只在這上如無伐善無施勞是他¶
　到處不遷怒不貳過也是他到處問就不遷不貳上¶
　㸔也似有些淺深曰這如何淺深曰不遷怒是自然¶
　如此不貳過是畧有過差驚覺了方㑹不復行曰這¶
<pb:KR3a0047_WYG_030-13a>¶
　不必如此㸔只㸔他不遷怒不貳過時心下如何(賀/)¶
　(孫/)¶
又云㸔文字且須平帖㸔他意縁他意思本自平帖如¶
　夜来説不遷怒不貳過且㸔不遷不貳是如何顔子¶
　到這裏直是渾然更無些子渣滓不遷怒如鏡懸水¶
　止不貳過如冰消凍釋如三月不違又是已前事到¶
　這裏已自渾淪都是道理是甚次第問過容是指已¶
　前底説否曰然問過是逐事上見得如何曰固是逐¶
<pb:KR3a0047_WYG_030-13b>¶
　事上見也不是今日有這一件不是此後更不做明¶
　日又是那一件不是此後更不做只顔子地位髙纔¶
　見一不善不為這一畨改時其餘是這一套須頓消¶
　了當那時須頓進一畨他聞一知十觸處貫通他覺¶
　得這一件過其餘若有一頭萬緒是這一畨一齊打¶
　併掃斷了曰如此㸔不貳過方始見得是三月不違¶
　以後事曰只這工夫原頭却在非禮勿視非禮勿聽¶
　非禮勿言非禮勿動上面若是不遷怒時更無形迹¶
<pb:KR3a0047_WYG_030-14a>¶
　但初學如何須要教他不遷怒不貳過得這也便要¶
　如此不得只是克己工夫孔子不以告其他門人却¶
　獨以告顔子可見是難事不是顔子擔當不得這事¶
　其他人也只逐處教理㑹道無古今且只将克己事¶
　時時就身己檢察下梢也便㑹到不遷怒不貳過地¶
　位是亦顔子而已須是子細體認他工夫是如何然¶
　後㸔他氣象是如何方㸔他所到地位是如何如今¶
　要𦂳只是箇分别是非一心之中便有是有非言語¶
<pb:KR3a0047_WYG_030-14b>¶
　便有是有非動作便有是有非以至扵應接賔朋㸔¶
　文字都有是有非須着分别教無些子不分曉始得¶
　心中思慮纔起便須是見得那箇是是那箇是非才¶
　去動作行事也須便見得那箇是是那箇是非應接¶
　朋友交逰也須便見得那箇是是那箇是非㸔文字¶
　須便見得那箇是是那箇是非日用之間若此等類¶
　須是分别教盡毫釐必計始得孔子曰三人行必有¶
　我師焉擇其善者而從之其不善者而改之且如今¶
<pb:KR3a0047_WYG_030-15a>¶
　見人行事聽人言語便須着分别箇是非若是他做¶
　不是説不是雖不可訟言之自家是非須先明諸心¶
　始得若只管恁地鶻突不分别少間一齊都滚做不¶
　好處去都不解知孟子亦説道我知言詖辭知其所¶
　蔽淫辭知其所陷邪辭知其所離遁辭知其所窮這¶
　不是分别得分明如何得胷次恁地暸然天下只是¶
　箇分别是非若見得這箇分明任你千方百計胡説¶
　亂道都着退聽縁這箇是道理端的着如此如一段¶
<pb:KR3a0047_WYG_030-15b>¶
　文字纔㸔也便要知是非若是七分是還他七分是¶
　三分不是還他三分不是如公鄉里議論只是要酌¶
　中這只是自家不曾見得道理分明這箇似是那箇¶
　也似是且揑合做一片且恁地過若是自家見得是¶
　非分明㸔他千度萬態都無遯形如天下分裂之時¶
　東邉稱王西邉稱帝似若不復可一若有箇真主出¶
　来一齊即見退聽不朝者来朝不服者歸服不貢者¶
　入貢如太祖之興所謂劉李孟錢終皆受併天下混¶
<pb:KR3a0047_WYG_030-16a>¶
　一如今道理箇箇説一様各家自守以為是只是未¶
　得見這公共道理是非前日曾説見道理不明如居¶
　天下之廣居立天下之正位行天下之大道是大丈¶
　夫若後車千乗傳食諸侯喚做大丈夫也得問是非¶
　本吾心之固有而萬物萬事是非之理莫不各具所¶
　以是非不明者只縁本心先蔽了曰固是若知得事¶
　物上是非分明便是自家心下是非分明程先生所¶
　以説纔明彼即曉此自家心下合有許多道理事物¶
<pb:KR3a0047_WYG_030-16b>¶
　上面各各也有許多道理無古今無先後所以説先¶
　聖後聖其揆則一下又説道若合符節如何得恁地¶
　只縁道理只是一箇道理一念之初千事萬事究竟¶
　扵此若能先明諸心㸔事物如何来只應副将去如¶
　尺度如權衡設在這裏㸔甚麽物事来長底短底小¶
　底大底只稱量将去可使不差毫釐世上許多要説¶
　道理各家理㑹得是非分明少間事迹雖不一一相¶
　合扵道理却無差錯一齊都得如此豈不甚好這箇¶
<pb:KR3a0047_WYG_030-17a>¶
　便是真同只如今諸公都不識所謂真同各家只理¶
　㑹得半截便道是了做事都不敢盡且只消做四五¶
　分這邉也不説那邉的不是那邉也不説這邉不是¶
　且得人情不相惡且得相和同這如何㑹好此乃所¶
　以為不同只是要得各家道理分明也不是易須是¶
　常常檢㸃事事物物要分别教十分分明是非之間¶
　有些子鶻突也不得只管㑹恁地這道理自然分明¶
　分别愈精則處事愈當故書曰惟精惟一允執厥中¶
<pb:KR3a0047_WYG_030-17b>¶
　堯舜禹數聖人出治天下是多多少少事到末後相¶
　傳之要却只在這裏只是這箇精一直是難(賀孫/)¶
問前夜承教以不遷怒不貳過乃顔子極至處又在三¶
　月不違仁之後據賀孫㸔若不貳是逐事不貳不是¶
　體統説而三月不違乃是統説前後淺深殊有未曉¶
　曰不須泥這般所在某那夜是偶然説如此實亦不¶
　見得甚淺深只一箇是死後説一箇是在生時説讀¶
　書且要理㑹要𦂳處如某舊時専揀切身要𦂳處理¶
<pb:KR3a0047_WYG_030-18a>¶
　㑹若偏旁有窒礙處只恁地且放下如㸔這一章¶
　只認取不遷怒不貳過意思是如何自家合如何便¶
　是㑹做工夫如射箭要中紅心他貼上面煞有許多¶
　圏子善射者不須問他外面圏子是白底是黒底是¶
　朱底只是一心直要中紅心始得不貳過不須㸔他¶
　已前只㸔他不貳後氣象顔子固是扵念慮䖏少差¶
　輙改而今學者未到顔子地位只須逐事上檢㸃過¶
　也不論顯微如大雷雨也是雨些子雨也是雨無大¶
<pb:KR3a0047_WYG_030-18b>¶
　小都喚做過只是晴明時節青天白日更無些子雲¶
　翳這是甚麽氣象(賀孫/)¶
問顔子能克己不貳過何為三月之外有違仁處曰孔¶
　子言其有不善未嘗不知便須亦有不善時又問顔¶
　子之過如何曰伊川復卦所言自好未到不勉而中¶
　不思而得猶常用力便是心有未順處只但有纎毫¶
　用意處便是顔子之過¶
敬之問顔子不遷怒不貳過莫只是静後能如此否曰¶
<pb:KR3a0047_WYG_030-19a>¶
　聖賢之意不如此如今卒然有箇可怒底事在眼前¶
　不成説且教我去静盖顔子只是見得箇道理透故¶
　怒扵甲時雖欲遷扵乙亦不可得而遷也見得道理¶
　透則既知有過自不復然如人錯喫烏喙才覺了自¶
　不復喫若專守虗静此乃釋老之繆學将来和怒也¶
　無了此成甚道理聖賢當怒自怒但不遷耳見得道¶
　理透自不遷不貳所以伊川謂顔子之學必先明諸¶
　心知所徃然後力行以求至盖欲見得此道理透也¶
<pb:KR3a0047_WYG_030-19b>¶
　立之因問明道云能於怒時遽忘其怒而觀理之是¶
　非又是怎生曰此是明道為學者理未甚明底説言¶
　於怒時且權停閣這怒而觀理之是非少間自然見¶
　得當怒不當怒盖怒氣易發難制如水之澎漲能權¶
　停閣這怒則如水漸漸歸港若顔子分上不消恁地¶
　説只見得理明自不遷不貳矣(時舉○賀/孫録别出)¶
敬之問不遷怒不貳過顔子多是静處做工夫曰不然¶
　此正是交滚頭顔子此處無他只是㸔得道理分明¶
<pb:KR3a0047_WYG_030-20a>¶
　且如當怒而怒到不當怒處要遷自不得不是處便¶
　見得自是不㑹貳敬之又問顔子深潛純粹所謂不¶
　遷不貳特其應事之陳迹曰若如此説當這時節此¶
　心須别有一處安頓着㸔公意只道是不應事接物¶
　方存得此心不知聖人教人多是於動處説如云出¶
　門如見大賔使民如承大祭又如告顔子克己復禮¶
　為仁正是扵視聽言動處理㑹公意思只是要静将¶
　心頓扵黒窣窣地説道只於此處做工夫這不成道¶
<pb:KR3a0047_WYG_030-20b>¶
　理此却是佛家之説佛家髙底也不如此此是一等¶
　低下底如此這道理不是如此人固有初學未有執¶
　守應事紛雜暫於静處少息也只是略如此然做箇¶
　人事至便著應如何事至且説道待自家去静處當¶
　怒即怒當喜即喜更無定時只當於此警省如何是¶
　合理如何是不合理如何要将心頓放在閒處得事¶
　父母便有事父母許多酬酢出外應接便有出外許¶
　多酬酢(賀孫/)¶
<pb:KR3a0047_WYG_030-21a>¶
問顔子不遷怒先生因語余先生宋傑云怒是箇難克¶
　治底所謂怒逆徳也雖聖人之怒亦是箇不好底事¶
　物盖是惡氣感得恁地某尋常怒多極長如公性寛¶
　怒少亦是資質好處(燾/)¶
問今也則亡未聞好學覺語意上句重下句寛恐有引¶
　進後人意否曰㸔文字且要将他正意平直㸔去只¶
　要見得正道理貫通不須滯在這般所在這兩句意¶
　只同與哀公言亦未有引進後學意要𦂳只在不遷¶
<pb:KR3a0047_WYG_030-21b>¶
　怒不貳過六字上㸔道理要得他如水相似只要他¶
　平直滔滔流去若去㸔偏旁處如水流時這邉壅一¶
　堆泥那邉壅一堆沙這水便不得條直流去㸔文字¶
　且把著要𦂳處平直㸔教通徹十分純熟見得道理¶
　如人一身從前面直望見背後從背直望見前面更¶
　無些子遮蔽方好(賀孫/)¶
問集注怒不在血氣則不遷只是不為血氣所動否曰¶
　固是因舉公㕔斷人而自家元不動又曰只是心平¶
<pb:KR3a0047_WYG_030-22a>¶
　(植集/注)¶
問不貳過乃是略有便止如韓退之説不二之扵言行¶
　却粗了曰自是文義不如此又問不貳過却有過在¶
　不遷怒已至聖人只此一事到曰纔云不遷則與聖¶
　人之怒亦有些異曰如此則程先生引舜且借而言¶
　曰然(可學/)¶
問伊川謂顔子地位若有不善所謂不善只是㣲有差¶
　失曰如今學者且理㑹不遷不貳便大過不貳也難¶
<pb:KR3a0047_WYG_030-22b>¶
　(儒用/)¶
問不貳過集注云過扵前者不復於後則是言形見之¶
　過伊川乃云如顔子地位豈有不善所謂不善只是¶
　微有差失纔差失便能知之纔知之便更不萌作又¶
　似言念慮之過不知當如何㸔先生曰不必問是念¶
　慮之過與形見之過但過不可貳耳(時舉/)¶
陳後之問顔子不遷怒伊川説得太髙渾淪是箇無怒¶
　了不貳過又却低曰喜怒哀樂發而皆中節天下之¶
<pb:KR3a0047_WYG_030-23a>¶
　達道那裏有無怒底聖人只聖人分上着不遷字不¶
　得顔子不遷怒便尚在夹界處如曰不改其樂然曰¶
　不貳過只是此過不㑹再生否曰只是不萌於再(淳/)¶
問黎兄疑張子謂慊扵己者不使萌於再云夫子只説¶
　知之未嘗復行不是説其過再萌扵心廣疑張子之¶
　言尤加精宻至程子説更不萌作則兼説行字矣曰¶
　萌作亦只是萌動盖孔子且恁大體説至程子張子¶
　又要人㑹得分曉故復如此説到精極處只管如此¶
<pb:KR3a0047_WYG_030-23b>¶
　分别便是他不㑹㸔枉了心力(廣○士毅録云程子/張子怕後人小㸔了)¶
　(故復説到精極/處其實則一)¶
問顔子不遷怒不貳過曰㸔程先生顔子所好何學論¶
　説得條理只依此學便可以終其身也立之因問先¶
　生前此云不遷怒貳過是克己復禮底效驗今又以¶
　為學即在此何也曰為學是摠説克己復禮又是所¶
　學之目也又云天理人欲相為消長克得人欲乃能¶
　復禮顔子之學只在這上理㑹仲弓從荘敬持養處¶
<pb:KR3a0047_WYG_030-24a>¶
　做去到透徹時也則一般時舉問曾子為學工夫比¶
　之顔子如何曰曾子只是箇守大抵人若能守得定¶
　不令走作必須透徹時舉云㸔来曾子所守極是至¶
　約只如守一箇孝字便後来無徃而不通所謂推而¶
　放諸四海而準與夫居處戰陣無不見得是這道理¶
　曰孝者百行之源只為他包得闊故也(時舉/)¶
蔡元思問好學論似多頭項曰伊川文字都如此多頭¶
　項不恁纒去其實只是一意如易傳包荒便用馮河¶
<pb:KR3a0047_WYG_030-24b>¶
　不遐遺便朋亡意只是如此他成四項起不恁纒説¶
　此論須做一意纒㸔其本也真而静是説未發真便¶
　是不雜無人偽静便是未感覺者約其情使合扵中¶
　正其心飬其性方是大綱説學之道必先明諸心知¶
　所徃然後力行以求至便是詳此意一本作知所養¶
　恐徃字為是徃與行字相應(淳/)¶
問天地儲精如何是儲精曰儲謂儲蓄天地儲蓄得二¶
　氣之精聚故能生出萬物(廣/)¶
<pb:KR3a0047_WYG_030-25a>¶
問何謂儲精曰儲儲蓄精精氣精氣流過若生物時闌¶
　定本是本體真是不雜人偽静是未發復問上既言¶
　静下文又言未發何也曰叠這一句復問下文明諸¶
　心知所養一本作知所徃孰是曰知所徃是應得力¶
　行求至(節/)¶
氣散則不生惟能住便生消息是消住了息便生(因説/天地)¶
　(儲精及此/○士毅)¶
得五行之秀者為人只説五行而不言隂陽者盖做這¶
<pb:KR3a0047_WYG_030-25b>¶
　人須是五行方做得成然隂陽便在五行中所以周¶
　子云五行一隂陽也舍五行無别討隂陽處如甲乙¶
　属木甲便是陽乙便是隂丙丁属火丙便是陽丁便¶
　是隂不須更説隂陽而隂陽在其中矣或曰如言四¶
　時而不言寒暑耳曰然(僴/)¶
其本也真而静其未發也五性具焉五性便是真未發¶
　時便是静只是叠説(僴/)¶
問程子云情既熾而益蕩其性鑿矣性上如何説鑿曰¶
<pb:KR3a0047_WYG_030-26a>¶
　性固不可鑿但人不循此理任意妄作去傷了他耳¶
　鑿與孟子所謂鑿一般故孟子只説養其性養謂順¶
　之而不害(廣/)¶
問顔子之所學者盖人之有生五常之性渾然一心之¶
　中未感物之時寂然不動而已而不能不感扵物扵¶
　是喜怒哀樂七情出焉既發而易縱其性始鑿故顔¶
　子之學見得此理分明必欲約其情以合扵中剛決¶
　以克其私私欲既去天理自明故此心虛静隨感而¶
<pb:KR3a0047_WYG_030-26b>¶
　應或有所怒因彼之可怒而怒之而已無與焉怒才¶
　過而此心又復寂然何遷移之有所謂過者只是微¶
　有差失張子謂之慊於己只是畧有些子不足扵心¶
　便自知之即隨手消除更不復萌作為學工夫如此¶
　可謂真好學矣曰所謂學者只是學此而已伊川所¶
　謂性其情大學所謂明明徳中庸所謂天命之謂性¶
　皆是此理(南升/)¶
明諸心知所徃窮理之事也力行求至踐履之事也窮¶
<pb:KR3a0047_WYG_030-27a>¶
　理非是專要明在外之理如何而為孝弟如何而為¶
　忠信推此類通之求處至當即窮理之事也(人傑/)¶
聖人無怒何待扵不遷聖人無過何待扵不貳所以不¶
　遷不貳者猶有意存焉與願無伐善無施勞之意同¶
　猶今人所謂願得不如此是固嘗如此而今且得其¶
　不如此也此所謂守之非化之也(人傑/)¶
文振再説顔子好學一章因説程先生所作好學論曰¶
　此是程子二十嵗時已做得這文好這箇説話便是¶
<pb:KR3a0047_WYG_030-27b>¶
　所以為學之本惟知所本然後可以為學若不去大¶
　本上理㑹只恁地茫茫然却要去文字上求恐也未¶
　得(時舉/)¶
伊川文字多有句相倚處如顔子好學論(可學/)¶
問顔子短命是氣使然劉質夫所録一段又别曰大綱¶
　如此説(可學○按此條集/義在先進篇章)¶
問吕與叔引横渠説解遷怒事又以三月不違為氣不¶
　能守恐是張子吕氏皆是以己之氣質論聖人之言¶
<pb:KR3a0047_WYG_030-28a>¶
　曰不須如此説如説這一段且只就這一段平㸔若¶
　更生枝節又外面討一箇意思横㸔都是病人傑因¶
　曰須是這裏過一畨既聞教誨可造平淡曰此説又¶
　是剰了(人傑/)¶
伊川曰顔子之怒在物不在己故不遷有不善未嘗不¶
　知知之未嘗復行不貳過也㳺氏曰不遷怒者怒適¶
　其可而止無溢怒之氣也傳所謂怒扵室而色於市¶
　者遷其怒之甚也不遷怒則發而中節矣喜怒哀樂¶
<pb:KR3a0047_WYG_030-28b>¶
　不能無也要之每發皆中節之為難耳不貳過者一¶
　念少差而覺之早不復見之行事也盖惟聖人能寂¶
　然不動故無過顔子能非禮勿動而已故或有不善¶
　始萌于中而不及復行是其動在心而行不貳焉但¶
　其間正心修身之説若以不貳過作正心不遷怒作¶
　修身亦可恐不必如此右第三章凡八説今從伊川¶
　㳺氏之説伊川外五説大率相類其説皆正故不盡¶
　録然亦不出第一説之意横渠第一第二説皆曰怒¶
<pb:KR3a0047_WYG_030-29a>¶
　扵人者不使遷乎其身吕氏亦曰不使可怒之惡反¶
　遷諸己而為人之所怒此説恐未安如此只是不貳¶
　過之意聖人何以既曰不遷怒又曰不貳過若使惡¶
　不遷諸己則只説得不貳過又横渠曰慊扵己者不¶
　使萌扵再萌字説太深不如㳺氏作行不貳伊川作¶
　未嘗復行乃正范氏曰不遷怒者性不移於怒也此¶
　説不可曉若謂性不移於怒而後能不遷怒却穏與¶
　伊川怒不在己之説同若謂不遷怒則性不移於怒¶
<pb:KR3a0047_WYG_030-29b>¶
　恐未當以移字訓遷字則説太深餘説亦寛謝氏曰¶
　不患有過盖不害其為改其説又太淺顔子不應有¶
　過而後改特知之未嘗復行爾又與横渠不萌之説¶
　相反皆為未當楊氏不放心之説無甚差但相寛爾¶
　其他皆解得何止不放心而已又説今也則亡一句¶
　作無字説不知合訓無字合作死亡之亡若訓無字¶
　則與下句重若作死亡之亡則與上句重未知孰是¶
　尹氏用伊川説故不録先生曰㳺説不貳過乃韓退¶
<pb:KR3a0047_WYG_030-30a>¶
　之之意與伊川不同伊川意却與横渠同外書第五¶
　卷有一段正如此可更思之須見㳺氏説病處横渠¶
　遷怒之説固未然然與貳過殊不相似亡即無也或¶
　當讀作無(幹/)¶
　¶
　¶
　¶
　¶
<pb:KR3a0047_WYG_030-30b>¶
　¶
　¶
　¶
　¶
　¶
　¶
　¶
　朱子語類卷三十¶
