# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:39.468229
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷八十五
<pb:KR3a0047_WYG_085-1a>¶
欽定四庫全書¶
　朱子語類卷八十五¶
　　禮二¶
　　　儀禮¶
　　　　緫論¶
河間獻王得古禮五十六篇想必有可觀但當時君臣¶
　間有所不曉遂至無傳故先儒謂聖經不亡於秦火¶
　而壊於漢儒其說亦好温公論景帝太子既亡當時¶
<pb:KR3a0047_WYG_085-1b>¶
　若立獻王為嗣則漢之禮樂制度必有可觀又致堂¶
　謂武帝若使董仲舒為相汲黯為御史大夫則漢治¶
　必盛某常謂若如此差除那裏得來(廣/)¶
先王之禮今存者無幾漢初自有文字都無人収拾河¶
　間獻王既得雅樂又有禮書五十六篇惜乎不見於¶
　後世是當時儒者專門名家自一經之外都不暇講¶
　况在上又無興禮樂之主故胡氏說道使河間獻王¶
　為君董仲舒為相汲黯為御史則漢之禮樂必興這¶
<pb:KR3a0047_WYG_085-2a>¶
　三箇差除豈不甚盛(賀/孫)¶
今儀禮多是士禮天子諸候喪祭之禮皆不存其中不¶
　過有些小朝聘燕饗之禮自漢以來凡天子之禮皆¶
　是將士禮來增加為之河間獻王所得禮五十六篇¶
　却有天子諸侯之禮故班固謂愈於推士禮以為天¶
　子諸侯之禮者班固作漢書時此禮猶在不知何代¶
　何年失了可惜可惜(廣○賀/孫録畧)¶
禮書如儀禮尚完備如他書(儒/用)¶
<pb:KR3a0047_WYG_085-2b>¶
儀禮不是古人預作一書如此初間只以義起漸漸相¶
　襲行得好只管巧至於情文極細宻極周到處聖人¶
　見此意思好故録成書只㸔古人君臣之際如公前¶
　日所畫圖子君臨臣喪坐撫當心腰絰而踊今日之¶
　事至於死生之際恝然不相關不啻如路人所謂君¶
　臣之恩義安在祖宗時於舊執政喪亦親臨渡江以¶
　來一向廢此只秦檜之死髙宗臨之後來不復舉如¶
　陳福公壽皇眷之如此隆至其死亦不親臨祖宗凡¶
<pb:KR3a0047_WYG_085-3a>¶
　大臣死逺地不及臨者必遣郎官往弔壽皇凡百提¶
　掇得意思這般處却恁地不覺今日便一向廢却(賀/孫)¶
禮有經有變經者常也變者常之變也先儒以曲禮為¶
　變禮㸔來全以為變禮亦不可葢曲者委曲之義故¶
　以曲禮為變禮然毋不敬安定辭安民哉此三句豈¶
　可謂之變禮先儒以儀禮為經禮然儀禮中亦自有¶
　變變禮中又自有經不可一律㸔也禮記聖人說禮¶
　及學者問答處多是說禮之變上古禮書極多如河¶
<pb:KR3a0047_WYG_085-3b>¶
　間獻王収拾得五十六篇後來藏在秘府鄭元軰尚¶
　及見之今注䟽中有引援處後來遂失不傳可惜可¶
　惜儀禮古亦多有今所餘十七篇但多士禮耳(僴/)¶
儀禮是經禮記是解儀禮如儀禮有冠禮禮記便有冠¶
　義儀禮有昏禮禮記便有昏義以至燕射之類莫不¶
　皆然只是儀禮有士相見禮禮記却無士相見義後¶
　來劉原父補成一篇文蔚問補得如何曰他亦學禮¶
　記下言語只是解他儀禮(文/蔚)¶
<pb:KR3a0047_WYG_085-4a>¶
魯共王壊孔子宅得古文儀禮五十六篇其中十七篇¶
　與髙堂生所傳十七篇同鄭康成注此十七篇多舉¶
　古文作某則是他當時亦見此壁中之書不知如何¶
　只解此十七篇而三十九篇不解竟無傳焉(義/剛)¶
儀禮䟽說得不甚分明温公禮有踈漏處髙氏送終禮¶
　勝得温公禮(義/剛)¶
劉原父補亡記如士相見義公食大夫義儘好葢偏㑹¶
　學人文字如今人善為百家書者乂如學古樂府皆¶
<pb:KR3a0047_WYG_085-4b>¶
　好意林是專學公羊亦似公羊其他所自為文章如¶
　雜著等却不甚佳(人/傑)¶
永嘉張忠甫所校儀禮甚仔細然却於目録中冠禮𤣥¶
　端處便錯了但此夲較他夲為最勝(賀/孫)¶
陳振叔亦儘得其說儀禮云此乃是儀更須有禮書儀¶
　禮只載行禮之威儀所謂威儀三千是也禮書如云¶
　天子七廟諸候五大夫三士二之類是說大經處這¶
　是禮須自有箇文字(賀/孫)¶
<pb:KR3a0047_WYG_085-5a>¶
　　　　士冠¶
問士冠禮筮于廟門其禮甚詳而昏禮止云將加諸卜¶
　占曰吉既無筮而卜禮略何也曰恐卜筮通言之又¶
　問禮家之意莫是冠禮既詳其筮則於昏禮不必更¶
　詳且從省文之義如何曰亦恐如此然儀禮中亦自¶
　有不備處如父母戒女止有其辭而不言於某處之¶
　類(人/傑)¶
問宿賔曰是戒肅賔也是隔宿戒之(燾/)¶
<pb:KR3a0047_WYG_085-5b>¶
古朝服用布祭則用絲詩絲衣繹賔尸也皮弁素積皮¶
　弁以白鹿皮為之素積白布為裙(泳/)¶
問士冠禮有所謂始加再加三加如何曰所謂三加彌¶
　尊只是三次加初是緇布冠以麄布為之次皮弁次¶
　爵弁諸家皆作畫爵㸔來亦只是皮弁模様皆以白¶
　皮為之緇布冠古來有之初是緇布冠齊則緇之次¶
　皮弁者只是朝服爵弁士之祭服周禮爵弁居五冕¶
　之下又問致美乎黻冕注言皆祭服也黻冕恐不全¶
<pb:KR3a0047_WYG_085-6a>¶
　是祭服否曰祭服謂之黻冕朝服謂之韠如詩鞸琫¶
　有珌内則端鞸紳皆是問士冠禮一加再加言吉月¶
　令月至三加言以歳之正不知是同時否曰只是一¶
　時節行此文自如此說加緇布冠少頃又更加皮弁¶
　少頃又更加爵弁然後成禮如温公冠禮亦倣此初¶
　褁巾次帽次幞頭又問黻冕黻蔽膝也以韋為之舜¶
　之畫衣裳有黼黻絺繡不知又如何畫於服上曰亦¶
　有不可曉黻在裳之前亦畫黻於其上(㝢/)¶
<pb:KR3a0047_WYG_085-6b>¶
陳仲蔚問冠儀曰凡婦人見男子每先一拜男拜則又¶
　答拜再拜亦然若子冠則見母亦如之重成人也尋¶
　常則不如此但古人無受拜禮雖兄亦答拜君亦然¶
　但諸侯見君則兩拜還一拜(義/剛)¶
冠者見母與兄弟而母與兄弟皆先拜此一節亦差異¶
　昏禮亦然婦始見舅姑舅姑亦拜(義/剛)¶
士冠禮始冠緇布冠冠而弊之弊是不用也(義/剛)¶
　　　　士昏¶
<pb:KR3a0047_WYG_085-7a>¶
儀禮昏禮下達用鴈注謂在下之人達二家之好而用¶
　鴈非也此只是公卿大夫下達庻人皆用鴈後得陸¶
　農師解亦如此說陸解多杜撰亦煞有好處但簡略¶
　難㸔陳祥道禮書考得亦穏(淳○義剛録云擇之云/自通典後无人理㑹禮)¶
　(本朝但有陳祥道陸佃畧理㑹來曰陳祥道理㑹得/也穏陸農師也有好處但杜撰處多如儀禮云云)¶
問昏禮用鴈壻執鴈或謂取其不再偶或謂取其順隂¶
　陽徃來之義曰士昏禮謂之攝盛葢以士而服大夫¶
　之服(爵/弁)乗大夫之車(墨/車)則當執大夫之贄前說恐傅¶
<pb:KR3a0047_WYG_085-7b>¶
　㑹又曰重其禮而盛其服(賜/)¶
或問禮經婦三月而後廟見與左氏不同曰左氏說禮¶
　處多與禮經不同恐是當時俗禮非必合於禮經又¶
　問既為婦便當廟見必三月之久何邪曰三月而後¶
　事定三月以前恐更有可去等事至三月不可去則¶
　為婦定矣故必待三月而后廟見或曰未廟見而死¶
　則以妾禮葬之曰歸葬於婦氏之黨(文/蔚)¶
　　　　鄉飲酒¶
<pb:KR3a0047_WYG_085-8a>¶
鄉飲酒云笙入樂南陔白華華黍想是笙入吹此詩而¶
　樂亦奏此詩樂便是衆樂皆奏之也¶
　　　　聘禮¶
問聘禮所言君行一臣行二之義曰君行歩闊而遲臣¶
　行歩狹而疾故君行一歩而臣行兩歩葢不敢同君¶
　之行而踐其跡也國語齊君晏子行子貢怪之問孔¶
　子君臣交際之禮一段說得甚分曉(僴/)¶
　　　　公食大夫禮¶
<pb:KR3a0047_WYG_085-8b>¶
公食大夫禮乃是專饗大夫為主人者時出勸賔賔辭¶
　而獨饗(人/傑)¶
　　　　覲禮¶
天子常服皮弁惟諸侯來朝見於廟中服冕服用鬱鬯¶
　之酒灌神(人/傑)¶
覲是正君臣之禮較嚴天子當依而立不下堂而見諸¶
　侯朝是講賔主之儀天子當宁而立在路寢門之外¶
　相與揖遜而入(義/剛)¶
<pb:KR3a0047_WYG_085-9a>¶
　　　　喪服經傳¶
今人齊衰用布太細又大功小功皆用苧布恐皆非禮¶
　大功須用市中所賣火麻布稍細者或熟麻布亦可¶
　小功須用䖍布之屬古者布帛精粗皆有升数所以¶
　說布帛精麄不中度不鬻於市今更無此制聽民之¶
　所為所以倉卒難得中度者只得買來自以意擇製¶
　之爾(僴/)¶
喪服葛布極粗非若今之細也(僴/)¶
<pb:KR3a0047_WYG_085-9b>¶
緦十五升抽其半者是一&KR3149;只用一經如今廣中有一¶
　種踈布又如單經黄草布皆只一經也然小功十二¶
　升則其縷反多於緦矣又不知是如何(閎/祖)¶
問温公儀首絰綴於冠而儀禮䟽說别材而不相綴曰¶
　綴也得不綴也得無𦂳要(淳/)¶
堯卿問絰帶之制曰首絰大一搤只是拇指與第二指¶
　一圍腰絰較小絞帶又小於腰絰腰絰象大帶兩頭¶
　長垂下絞帶象革帶一頭有扣子以一頭串於中而¶
<pb:KR3a0047_WYG_085-10a>¶
　束之緫如今之髻巾括髪是束髪為髻安卿問鄭氏¶
　儀禮注及䟽以男子括髪與免及婦人髽皆云如著¶
　幓頭然所謂幓頭何也曰幓頭只如今之掠頭編子¶
　自項而前交於額上却繞髻也免或讀如字謂去冠¶
　　又問婦人首絰之制曰亦只是大麻索作一環耳(幓/音)¶
　(森○/義剛)¶
或問服制曰儀禮事事都載在裏面其間曲折難行處¶
　他都有箇措置得恰好因舉一項父卒繼母嫁後為¶
<pb:KR3a0047_WYG_085-10b>¶
　之服報傳曰何以期也貴終也嘗為母子貴終其恩¶
　此為繼母服之義(賀/孫)¶
沈存中說喪服中曽祖齊衰服曾祖以上皆謂之曾祖¶
　恐是如此如此則皆合有齊衰三月服㸔來髙祖死¶
　豈有不為服之理須合行齊衰三月也伊川頃言祖¶
　父母喪須是不赴舉後來不曾行法令雖無明文㸔¶
　來為士者為祖父母朞服内不當赴舉(僴/)¶
沈存中云髙祖齊衰三月不特四世祖為然自四世以¶
<pb:KR3a0047_WYG_085-11a>¶
　上凡建事皆當服衰麻三月髙祖葢通稱耳(閎/祖)¶
問某人不肯丁所生母憂曰禮為所生父母齊衰杖期¶
　律文許申心喪若所生父再娶亦當從律某人是也¶
　又問若所生父與所繼父俱再娶當持六喪乎曰固¶
　是又問先儒争濮議事曰此只是理㑹稱親當時葢¶
　有引戾園事欲稱皇考者乂問稱皇考是否曰不是¶
　然近世儒者亦有多言合稱皇考者(人/傑)¶
儀禮期喪條内注說國君有疾不能為祖父母曾祖父¶
<pb:KR3a0047_WYG_085-11b>¶
　母服則世子斬又曰君喪皆斬說已分明天子無期¶
　喪凡有服則必斬三年(淳/)¶
因言孫為人君為祖承重頃在朝檢此條不見後歸家¶
　檢儀禮䟽說得甚詳正與今日之事一般乃知書多¶
　㸔不辦舊來有明經科便有人去讀這般書注䟽都¶
　讀過自王介甫新經出廢明經學究科人更不讀書¶
　卒有禮文之變更無人曉得為害不細如今秀才和¶
　那夲經也有不㸔底朝廷更要將經義賦論䇿頒行¶
<pb:KR3a0047_WYG_085-12a>¶
　印下教人在(僴/)¶
無大功尊父母夲是期加成三年祖父母世父母叔父¶
　母夲是大功加成朞其曾祖父母小功及從祖伯父¶
　母叔父母小功者乃正服之不加者耳(閎/祖)¶
母之姊妹服反重於母之兄弟縁於兄弟既嫁則降服¶
　而於姊妹之服則未嘗降故為子者於舅服緦於姨¶
　母服小功也(賀/孫)¶
舅於甥之妻有服甥之妻於夫之舅却無服也可疑恐¶
<pb:KR3a0047_WYG_085-12b>¶
　是舅則從父身上推將來故廣甥之妻則從夫身上¶
　推將來故狹(義/剛)¶
禮妻之父曰舅謂我舅者吾謂之甥古禮甥字用處極¶
　多如壻謂之甥姑之子亦曰甥或問姪字夲非兄弟¶
　之子所當稱曰然伊川嘗言之胡文定家子弟稱猶¶
　子禮兄弟之子猶子也亦不成稱呼嘗見文定家將¶
　伊川語録凡家書說姪處皆作猶子私常怪之後見¶
　他夲只作姪字乃知猶子字文定所改以伊川嘗非¶
<pb:KR3a0047_WYG_085-13a>¶
　之故也殊不知伊川雖非之然未有一字替得亦且¶
　只得從俗若改為猶子豈不駭俗據禮兄弟之子當¶
　稱從子為是自曾祖而下三代稱從子自髙祖四世¶
　而上稱族子(僴/)¶
始封之君不臣其兄弟封君之子不臣其諸父不忘其¶
　舊也(公/謹)¶
喪服五服皆用麻朋友麻是加麻於弔服之上麻謂絰¶
　也(閎/祖)¶
<pb:KR3a0047_WYG_085-13b>¶
問改葬緦鄭𤣥以為終緦之月數而除服王肅以為葬¶
　畢便除如何曰如今不可考禮宜從厚當如鄭氏問¶
　王肅以為既虞而除之若是改葬神已在廟乆矣何¶
　得虞乎曰便是如此而今都不可考㸔來也須當反¶
　哭於廟問鄭氏以為只是有三年服者改葬服緦三¶
　月非三年服者弔服加麻葬畢除之否曰然子思曰¶
　禮父母改葬緦而除則非父母不服緦也(賀/孫)¶
　　　　既夕¶
<pb:KR3a0047_WYG_085-14a>¶
問朝祖時有遷祖奠恐在祖廟之前祖無奠而亡者難¶
　獨享否曰不須如此理㑹禮說有奠處便是合有奠¶
　無奠處便合無奠更何用疑其他可疑處却多如温¶
　公儀斬齊古制而功緦又却不古制是何說也古者¶
　五服皆用麻但有等差皆有冠絰但功緦之絰小耳¶
　今人吉服不古而㓙服古亦無謂也今俗喪服之制¶
　下用横布作欄惟斬衰用不得(淳○義/剛同)¶
　　　　少牢饋食¶
<pb:KR3a0047_WYG_085-14b>¶
儀禮日用丁巳按注家說則當作丁巳葢十干中柔日¶
　也(雉/)¶
儀禮饋食之詞曰適爾皇祖伯某父伯伯仲叔季也某¶
　字也父美稱助辭也(振/)¶
　¶
　¶
　¶
　朱子語類卷八十五¶
