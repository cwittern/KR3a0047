# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:38.510013
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷五十二
<pb:KR3a0047_WYG_052-1a>¶
欽定四庫全書¶
　朱子語類卷五十二¶
　　孟子二¶
　　　公孫丑上¶
　　　　問夫子當路於齊章¶
以齊王猶反手不知置周王於何地曰此難言可以意¶
　㑹如湯武之事是也春秋定哀間周室猶得至孟子¶
　時天命人心已離矣(去偽/)¶
<pb:KR3a0047_WYG_052-1b>¶
　　　　問夫子加齊之卿相章¶
或問雖由此霸王不異矣如何分句曰只是雖由此霸¶
　王不異矣言從此為霸為王不是差異盖布衣之權¶
　重扵當時如財用兵甲之類盡付與他(樂毅統六國/之師長驅入)¶
　(齊○/盖卿)¶
公孫丑問孟子動心否乎非謂以卿相冨貴動其心謂¶
　霸王事大恐孟子擔當不過有所疑懼而動其心也¶
　(閎祖/)¶
<pb:KR3a0047_WYG_052-2a>¶
孟子之不動心非如揚雄之説霸王不異矣盖言由此¶
　可以行霸王之事公孫丑見其重大恐孟子或懼而¶
　動心(徳明/)¶
徳脩問公孫丑説不動心是以富貴而動其心先生曰¶
　公孫丑雖不知孟子必不謂以富貴動其心但謂霸¶
　王事大恐孟子了這事不得便謂孟子動心不知霸¶
　王當甚閒事因論知言養氣徳脩謂養氣為急知言¶
　為緩曰孟子須先説我知言然後説我善養吾浩然¶
<pb:KR3a0047_WYG_052-2b>¶
　之氣公孫丑先問浩然之氣次問知言者因上面説¶
　氣来故接續如此問不知言如何養得氣徳脩云先¶
　須養有尺便量見天下長短曰須要識這尺(文蔚/)¶
先生問趙丞看不動心章如何曰已畧見得分眀曰公¶
　孫丑初問不動心只道加以卿相重任怕孟子心下¶
　怯懾了故有動心之問其意謂必有勇力擔當得起¶
　方敢不動其心故孟子下歴言所以不動心之故公¶
　道那䖏是一章𦂳要處趙舉持其志無暴其氣為對¶
<pb:KR3a0047_WYG_052-3a>¶
　曰不如此趙舉集義所生以為對曰然因言欲養浩¶
　然之氣則在於直要得直則在扵集義集義者事事¶
　要得合義也事事合義則仰不愧而俯不怍趙又問¶
　夫有所受之也是如何曰公如此看文字不得且須¶
　逐項理㑹理㑹這一項時全不知有那一項始得讀¶
　大學時心只在大學上讀論語時心只在論語上更¶
　不可又去思量别項這裏一字理㑹未得且理㑹這¶
　一字一句理㑹未得且理㑹這一句如不動心一段¶
<pb:KR3a0047_WYG_052-3b>¶
　更着仔細去㸔㸔着方知更有未曉處須待十分曉¶
　得無一句一字窒礙方可㸔别䖏去因云横渠語録¶
　有一段説讀書須是成誦不成誦則思不起直須成¶
　誦少間思量起便要曉得這方是浃洽(賀孫/)¶
先生問周㸔公孫丑不動心章答(云云/)先生曰公孫丑¶
　初間謂任此重事還動心不動心孟子答以不動心¶
　極容易底事我從四十已不動了告子又先我不動¶
　心公孫丑又問不動心有道理無道理孟子又告以¶
<pb:KR3a0047_WYG_052-4a>¶
　有扵是又舉北宫黝孟施舎之勇也是不動然彼之¶
　所以不動者皆强制於外不是存養之功故又舉曾¶
　子之言云自反縮與不縮所以不動只在方寸之間¶
　若仰不愧俯不怍㸔如何大利害皆不足以易之若¶
　有一毫不直則此心便索然公孫丑又問孟子所以¶
　不動者如何孟子遂答以我知言我善養吾浩然之¶
　氣若依序問當先問知言公孫丑只承孟子之言便¶
　且問浩然之氣(賀孫/)¶
<pb:KR3a0047_WYG_052-4b>¶
器之問不動心一條曰此一段為被他轉換問所以荅¶
　得亦周匝然止就前段㸔語脉氣象雖無後截亦自¶
　可見前一截已自見得後西許多意足(賀孫/)¶
問告子之不動心是否曰告子之不動心是麄法或强¶
　制不動(金録作脩身/不䏻不動)不可知或臨大事而(金録/作不)䏻不¶
　動亦未可知非若孟子酬酢萬變而不動也又問正¶
　如北宫黝之勇(一作/養勇)否曰然(謨○去/偽同)¶
告子不動心是硬把定(閎祖/)¶
<pb:KR3a0047_WYG_052-5a>¶
北宫黝孟施舎只是粗勇不動心(徳眀/)¶
孟施舎北宫黝是不畏死而不動心告子是不認義理¶
　而不動心告子惟恐動着他心(徳眀/)¶
問集注云施是發語聲何也曰此是古注説後面只稱¶
　舎字可見問有何例可按曰如孟之反舟之僑尹公¶
　之他之類(徳眀/)¶
問集注云子夏篤信聖人何以言之曰這箇雖無事實¶
　(儒用録云此因孟子説䖏/文義推究亦無事實可指)但㸔他言語如日知其所¶
<pb:KR3a0047_WYG_052-5b>¶
　亡月無忘其所䏻博學而篤志切問而近思㸔他此¶
　處(閎祖録云便見得他/有箇𦂳把定底意思)又把孟子北宫黝来比便見¶
　他篤信聖人處(䕫孫○儒用録云詳味之有/篤信聖人氣象○閎祖畧)¶
問孟施舎量敵慮勝似有懼也孟子乃曰䏻無懼如何¶
　曰此孟施舎譏他人之言舎自云我則䏻無懼而已¶
　問那是孟施舎守約處曰孟施舎本與北宫黝皆只¶
　是勇夫比曾子不同如北宫黝孟施舎孟賁只是就¶
　勇上言如子襄曾子告子就義理上言(去偽/)¶
<pb:KR3a0047_WYG_052-6a>¶
問如何是孟施舍守約處曰北宫黝便勝人孟施舍却¶
　只是能無懼而已矣如曰視不勝猶勝也此是孟施¶
　舍自言其勇如此若他人則量敵而進慮勝而㑹是¶
　畏三軍者爾豈䏻為必勝哉䏻無懼而已矣(去偽/)¶
引曾子謂子襄之言以眀不動心之由在於自反而縮¶
　下文詳之(閎祖/)¶
曾子守約不是守那約言所守者約耳(僴/)¶
今人把守氣不如守約做題目此不成題目氣是實物¶
<pb:KR3a0047_WYG_052-6b>¶
　約是半虛半實字對不得守約只是所守之約言北¶
　宫黝之守氣不似孟施舎守氣之約孟施舍之守氣¶
　又不如曾子所守之約也孟施舍就氣上做工夫曾¶
　子就理上做工夫(淳/)¶
尋常人説守約二字極未穏如云守氣不如守約分眀¶
　将約字做一物遂以約字對氣字所謂守約者所守¶
　者約耳(謨○去/偽同)¶
孟子説曾子謂子襄一段已自盡了只為公孫丑問得¶
<pb:KR3a0047_WYG_052-7a>¶
　無了期故有後面許多説話(自脩/)¶
不得於言只是不曉這説話言只似道理字(淳/)¶
不得於言勿求扵心不得扵心勿求於氣此告子不動¶
　心之法告子只就心上理㑹堅持其心言與氣皆不¶
　理㑹不得謂失也有失扵其言則曰無害扵心但心¶
　不動言雖失不必問也惟失之扵心則就心上整理¶
　不復更求於氣(徳眀/)¶
不得於言勿求於心此正孟子告子不動心之差别處¶
<pb:KR3a0047_WYG_052-7b>¶
　當看上文云敢問夫子之不動心與告子之不動心¶
　孟子却如此答便見得告子只是硬做去更不問言¶
　之是非便錯説了也不省如與孟子論性説性猶杞¶
　栁也既而轉性猶湍水也他只不問是非信口説出¶
　定要硬把得心定不得於言謂言之失也勿求扵心¶
　謂言之失非干心事也此其學所以與孟子異故孟¶
　子章末云我故曰告子未甞知義以其外之也(端䝉/)¶
不得於言勿求於心不得於心勿求扵氣不得猶曰失¶
<pb:KR3a0047_WYG_052-8a>¶
　也謂言有所不知者則不可求之扵心心有不得其¶
　正者則不可求之扵氣孟子謂言有所不能知正以¶
　心有所不眀故不得扵言勿求於心不可其不得於¶
　心者固當求之心然氣不得所養亦反䏻動其心故¶
　不得於心勿求於氣雖可而未盡也盖知言只是知¶
　理告子既不務知言亦不務養氣但只硬把定中間¶
　箇心要他不動孟子則是能知言又䏻養氣自然心¶
　不動盖知言本也養氣助也三者恰如行軍知言則¶
<pb:KR3a0047_WYG_052-8b>¶
　其先鋒知虛識實者心恰如主帥氣則卒徒也孟子¶
　則前有引導後有推助自然無恐懼紛擾而有以自¶
　勝告子則前後無引助只恁孤立硬做去所以與孟¶
　子不動心異也不得扵言以下但作如此㸔則此一¶
　章血脉貫通而扵知言養氣詖淫邪遁之辭方為有¶
　下落也至於集義工夫乃在知言之後不䏻知言則¶
　亦不䏻集義(言如觀古聖賢之言與聴/今人之言皆是○端䝉)¶
不得於心勿求於氣者不失其本則猶可也不得扵言¶
<pb:KR3a0047_WYG_052-9a>¶
　而不求扵心以考其所失則其中頑然無所知覺無¶
　以擇其義之所安故斷之以不可(端䝉/)¶
不得於言勿求於心是心與言不相干不得於心勿求於¶
　氣是心與氣不相貫此告子説也告子只去守箇心得¶
　定都不管外面事外面是亦得不是亦得孟子之意¶
　是心有所失則見於言如肝病見於目相似陸子静説¶
　告子亦有好處今人非但不識孟子亦不識告子只去言¶
　語上討不着陸子静却説告子只靠外面語言更不去¶
<pb:KR3a0047_WYG_052-9b>¶
　管内面以某㸔告子只是守着内面更不管外面(泳/)¶
問告子謂不得於言勿求於心是自已之言耶是他人¶
　之言耶若要得後面知言處相貫則是他人之言曰¶
　這一段前後都相貫即是一様言語告子於此不達¶
　則不復反求其理於心甞見陸子静説這一段大段¶
　稱告子所見髙告子固是髙亦是陸子之學與告子¶
　相似故主張他然陸氏之學更鶻突似告子至云陸¶
　氏之學不甚教人讀書㸔文字與告子相似否先生曰¶
<pb:KR3a0047_WYG_052-10a>¶
　便是先生又謂養氣一段𦂳要處是自反而縮以直¶
　養而無害是集義所生者𦂳要處在此三句上㸔(至/)¶
林問不得於言勿求於心曰此章文義節節相承須逐¶
　節次第理㑹此一節只言告子所以先我不動心者¶
　皆是以義為外故就告子所言以辯其是非爾又問¶
　浩然之氣便是西銘意思否曰考論文義且只據所¶
　讀本文逐句逐字理㑹教分眀不須旁引外説枝蔓¶
　㳺衍反為無益如論浩然之氣便直㸔公孫丑所問¶
<pb:KR3a0047_WYG_052-10b>¶
　意思如何孟子所答如何一徑理㑹去使當時問答¶
　之意一一眀白了然後却更理㑹四旁餘意未晚今¶
　扵孟子之意未䏻曉得又却轉従别䖏去末梢都只¶
　恁休去又問詖淫邪遁之意如何辨别曰詖淫邪遁¶
　雖是四般然纔有一般則其餘牽連而生大概多従¶
　詖上起詖只是偏才偏便自是一邊髙一邊低不得¶
　其正如楊氏為我則蔽於仁墨氏兼愛則蔽於義由¶
　其蔽故多為蔓衍推之愈闊如爛物相似只管浸淫¶
<pb:KR3a0047_WYG_052-11a>¶
　䧟在一處都轉動不得如墨者夷之所謂愛無差等¶
　施由親始愛無差等是其本説又却假托施由親始¶
　之言栽接以文其説是也淫辭如此自不知其為邪¶
　如列子達生之論反以好色飲酒為善事而不覺其¶
　離於道也及其説不行又走作逃遁轉從别䖏去釋¶
　氏毁人倫去四大人謂其不可行則曰雖不毁棄人¶
　倫亦可以行吾説此其所以必窮也又問性善之論¶
　與浩然之氣如何曰性善自是性善何與於此方理¶
<pb:KR3a0047_WYG_052-11b>¶
　㑹浩然之氣未有一些涯際又却説性善又如適来¶
　西銘之問也譬如往一處所在路留連濡滯正所要¶
　往之地愈不䏻達何如且一徑直截去到此處了却¶
　往他所何害此為學者之大病(謨/)¶
問氣體之充曰都是這一㸃母子上生出如人之五臟¶
　皆是従這上生出来(䕫孫/)¶
問血氣之氣與浩然之氣不同曰氣便只是這箇氣所¶
　謂體之充也便是(炎/)¶
<pb:KR3a0047_WYG_052-12a>¶
志乹氣坤(升卿/)¶
問志至焉氣次焉曰志最𦂳氣亦不可緩志至焉則氣¶
　便在這裏是氣亦至了(卓/)¶
李問志至焉氣次焉此是説志氣之大小抑志氣之先¶
　後曰也不是先後也不是以大小只是一箇緩急底¶
　意思志雖為至然氣亦次那志所争亦不多盖為告¶
　子将氣忒放低説了故説出此話(淳/)¶
鄭太錫問志至焉氣次焉曰志最𦂳要氣亦不可緩故¶
<pb:KR3a0047_WYG_052-12b>¶
　曰志至焉氣次焉持其志毋暴其氣是兩邊做工夫¶
　志只是心之所向而今欲做一件事這便是志持其¶
　志便是養心不是持志外别有箇養心問志與氣如¶
　何分别曰且以喜怒言之有一件事這裏便合當審¶
　處是當喜是當怒若當喜也須喜若當怒也須怒這¶
　便持其志若喜得過分一向喜怒得過分一向怒則¶
　氣便麄暴了便是暴其氣志却反為所動今夫蹶者¶
　趨者是氣也他心本不曾動只是忽然喫一跌氣便¶
<pb:KR3a0047_WYG_052-13a>¶
　一暴則其心已打動了(賀孫/)¶
或問志至焉氣次焉此是説養氣次第志是第一件氣¶
　是苐二件又云持其志無暴其氣此是言養氣功夫¶
　内外須是交盡不可靠自己自守其志便謂無事氣¶
　纔不得其平志亦不得其安故孟子以蹶趨形容之¶
　告子所謂不得於心勿求於氣雖是未為全論程子¶
　所以言氣動志者什一正謂是爾曰然兩者相夹着¶
　方始徳不孤(胡泳/)¶
<pb:KR3a0047_WYG_052-13b>¶
志至氣次只是先後志在此氣亦隨之公孫丑疑只就¶
　志理㑹理㑹得志氣自随之不必更問氣也故云又¶
　曰持其志無暴其氣何也孟子下文專説氣云蹶趨¶
　之氣亦䏻動心(徳眀/)¶
持其志無暴其氣内外交相養盖既要持志又須無暴¶
　其氣持志養氣二者功夫不可偏廢以氣一則動志¶
　志一則動氣觀之則見交相為養之理矣(端䝉/)¶
既持其志不必言無暴其氣可也然所以言者聖賢有¶
<pb:KR3a0047_WYG_052-14a>¶
　這物便做這事公孫丑猶疑而問曰既曰志至焉氣¶
　次焉又曰持其志無暴其氣者何也持其志只是輕¶
　輕地做得去無暴其氣只是不縦喜怒哀樂凡人縦¶
　之(節/)¶
問持其志無暴其氣處古人在車聞鸞和行則有佩玉¶
　凡此皆所以無暴其氣今人既無此不知如何而為¶
　無暴曰凡人多動作多語笑做力所不及底事皆是¶
　暴其氣且如只行得五十里却硬要行百里只舉得¶
<pb:KR3a0047_WYG_052-14b>¶
　五十斤重却硬要舉百斤凡此類皆䏻動其氣今學¶
　者要須事事節約莫教過當此便是養氣之道也(時/舉)¶
先生問公每讀毋暴其氣如何鄭云只是喜怒哀樂之¶
　時持之不使暴戾曰此乃是持其志志者心之所向¶
　持志却是養心也不是持志之外别有箇養心持者¶
　把提教定當喜時也須喜當怒時也須怒當哀時也¶
　須哀當樂時也須樂審教定後發必中節這是持志¶
　若毋暴其氣又是下面一截事若不當喜而喜與喜¶
<pb:KR3a0047_WYG_052-15a>¶
　之過分不當怒而怒與怒之過分不當哀樂而哀樂¶
　與哀樂之過其節者皆是暴其氣暴其氣者乃大段¶
　麤也(卓/)¶
或問人之氣有清眀時有昏塞時如何曰人當持其志¶
　能持其志則氣當自清矣然孟子既説持其志又説¶
　無暴其氣聖賢之言不偏於一類如此盖恐人專扵¶
　志而畧於氣故也正如説必有事焉又説勿正説心¶
　勿忘又説勿助長皆此意也問伊川論持其志曰只¶
<pb:KR3a0047_WYG_052-15b>¶
　這箇也是私然學者不恁地不得先生曰此亦似渉¶
　扵人為然程子之意恐人走作故又救之曰學者不¶
　恁地不得因舉程子云學者為習所奪氣所勝只可¶
　責志又問既得後須放開不然却只是守曰如従心¶
　所欲不踰矩是也然此理既熟自是放出但未䏻得¶
　如此耳(人傑/)¶
或疑氣何以䏻動志曰志動氣是源頭濁者故下流亦¶
　濁也氣動志者却是下流壅而不泄反濁了上面也¶
<pb:KR3a0047_WYG_052-16a>¶
　(蓋卿/)¶
氣若併在一䖏自然引動着志古人所以動息有養也¶
　(升卿/)¶
遺書曰志一動則動氣氣一動則動志外書曰志專一¶
　則動氣氣專一則動志二説孰是曰此必一日之語¶
　學者同聴之而所記各有淺深類多如此志一動則¶
　動氣氣一動則動志此言未説動氣動志而先言志¶
　動氣動又添入一動字不若後説所記得其本㫖盖¶
<pb:KR3a0047_WYG_052-16b>¶
　曰志專一則固可以動氣而氣專一亦可以動其志¶
　也(謨/)¶
蹶者趨者是氣也而反動其心今人奔走而来偶喫一¶
　跌其氣必逆而心不定是氣之䏻動其心如人於忙¶
　急之中理㑹甚事亦是氣未定也(卓/)¶
問蹶趨反動其心若是志養得堅定莫須蹶趨亦不䏻¶
　動得否曰蹶趨自是動其心人之奔走如何心不動¶
　得曰蹶趨多遇於猝然不可支梧之際所以易動得¶
<pb:KR3a0047_WYG_052-17a>¶
　心曰便是(淳/)¶
知言知理也(節/)¶
知言然後䏻養氣(閎祖/)¶
孟子説養氣先説知言先知得許多説話是非邪正(人/傑)¶
　(録作/得失)都無疑後方䏻養此氣也(&KR1228;○人/傑同)¶
孟子論浩然之氣一段𦂳要全在知言上所以大學許¶
　多工夫全在格物致知(僴/)¶
知言養氣雖是兩事其實相關正如致知格物正心誠¶
<pb:KR3a0047_WYG_052-17b>¶
　意之類若知言便見得是非邪正義理昭然則浩然¶
　之氣自生(人傑○/去偽同)¶
問養氣要做工夫知言似無工夫做得曰豈不做工夫¶
　知言便是窮理不先窮理見得是非如何養得氣須¶
　是道理一一審處得是其氣方充大(徳眀/)¶
知言則有以眀夫道義而於天下之事無所疑養氣則¶
　有以配夫道義而扵天下之事無所懼(燾/)¶
敢問夫子惡乎長曰我知言我善養吾浩然之氣公孫¶
<pb:KR3a0047_WYG_052-18a>¶
　丑既知告子之失而未知孟子之所以得敢問焉而¶
　孟子告之我知言者䏻識群言之是非也浩然盛大¶
　流行之貌盖天地之氣而吾之所得以充其體者也¶
　孟子䏻知人言之是非告子乃自以其言為外而不¶
　復考其得失孟子善養其氣而告子乃以為末而不¶
　求其得失可見矣(端䝉/)¶
胡文定説知言知至也養氣誠意也亦自説得好(木之/)¶
胡氏云格物則䏻知言誠意則䏻養氣(閎祖/)¶
<pb:KR3a0047_WYG_052-18b>¶
問知言在養氣之先如何曰知是知得此理告子便不¶
　理㑹故以義為外如云不得扵言勿求扵心雖言亦¶
　謂是在外事更不管着只强制其心問向看此段以¶
　告子不得於言是偶然失言非謂他人言也曰某向¶
　来亦如此説然與知言之義不同此是告子聞他人¶
　之言不得其義理又如讀古人之書有不得其言之¶
　義皆以為無害事但心不動足矣不知言便不知義¶
　所以外義也如詖淫邪遁亦只是他人言故曰生於¶
<pb:KR3a0047_WYG_052-19a>¶
　其心其字便是謂他人也又言聖門以言語次於徳¶
　行言語亦大難若非燭理洞徹胷次坦然即酬酢應¶
　對蹉失多矣(因論奏/事而言)問此須要記問熟方臨時一一¶
　舉得出曰亦未説記問如沙中之事張良只云陛下¶
　不知乎此乃謀反耳何甞别有援引至借箸發八難¶
　方是援引古今問伊川龜山皆言張良有儒者氣象¶
　先生却以良為任數曰全是術數問養虎自遺患等¶
　事切謂機不可失曰此時便了却項羽却較容易然¶
<pb:KR3a0047_WYG_052-19b>¶
　項羽已是無䏻為終必就禽也(徳眀○今按聞他人/言之説與集注異)¶
有問知言先生曰言之所發便是道理人只将做言㸔¶
　做外面㸔且如而今對人説話人説許多自家對他¶
　便是自家已事如何説是外面事坐中有聶尉亦建¶
　昌人與謙言先生向日説傅子囦是天理戰罷人欲¶
　宅眷又云傅子囦是擔著官綱擔子到䖏胡撞人胡¶
　把兢人(謙/)¶
氣一氣浩然之氣義理之所發也(閎祖/)¶
<pb:KR3a0047_WYG_052-20a>¶
浩然之氣是養得如此(方子/)¶
浩然之氣清眀不足以言之才説浩然便有箇廣大剛¶
　果意思如長江大河浩浩而来也冨貴貧賤威武不¶
　䏻移屈之類皆低不可以語此公孫丑本意只是設¶
　問孟子䏻擔當得此様大事否故孟子所答只説許¶
　多剛勇故説出浩然之氣只就問答本文看之便見¶
　得仔細(謨/)¶
氣只是一箇氣但従義理中出来者即浩然之氣従血¶
<pb:KR3a0047_WYG_052-20b>¶
　肉身中岀来者為血氣之氣耳(閎祖/)¶
問浩然之氣是禀得底否曰只是這箇氣若不曾養得¶
　剛底便粗暴弱底便衰怯又曰氣魄大底雖金石也¶
　透過了(䕫孫/)¶
或問孟子説浩然之氣却不分禀賦清濁説曰文字須¶
　逐項㸔此章孟子之意不是説氣禀只因説不動心¶
　滚説到這處似今人説氣魄相似有這氣魄便做得¶
　這事無氣魄便做不得¶
<pb:KR3a0047_WYG_052-21a>¶
文振説浩然之氣曰不須多言這只是箇有氣魄無氣¶
　魄而已人若有氣魄方做得事成於世間禍福得䘮¶
　利害方敵得去不被他恐動若無氣魄便做人衰颯¶
　懾怯扵世間禍福利害易得恐動只是如此他本只¶
　是答公孫丑不動心纒来纒去説出許多養氣知言¶
　集義其實只是箇不動心人若䏻不動心何事不可¶
　為然其所謂不動心不在他求只在自家知言集義¶
　則此氣自然發生扵中不是只行一兩事合義便謂¶
<pb:KR3a0047_WYG_052-21b>¶
　可以掩襲扵外而得之也孔子曰不得中行而與之¶
　必也狂狷乎㸔来這道理須是剛硬立得脚住方能¶
　有所成只觀孔子晚年方得箇曽子曽子得子思子¶
　思得孟子此諸聖賢都是如此剛果決烈方䏻傳得¶
　這箇道理若慈善柔弱底終不濟事如曾子之為人¶
　語孟中諸語可見子思亦是如此如云摽使者出諸¶
　大門之外又云以徳則子事我者也奚可以與我友¶
　孟子亦是如此所以皆做得成學聖人之道者須是¶
<pb:KR3a0047_WYG_052-22a>¶
　有膽志其決烈勇猛扵世間禍福利害得䘮不足以¶
　動其心方䏻立得脚住若不如此都靠不得况當世¶
　衰道微之時尤用硬着脊梁無所屈撓方得然其工¶
　夫只在自反常直仰不愧天俯不怍人則自然如此¶
　不在他求也又曰如今人多将顔子做箇柔善底人¶
　㸔殊不知顔子乃是大勇反是他剛果得来細宻不¶
　發露如箇有大氣力底人都不使出只是無人抵得¶
　他孟子則攘臂扼腕盡發扵外論其氣象則孟子麤¶
<pb:KR3a0047_WYG_052-22b>¶
　似顔子顔子較小如孔子孔子則渾然無迹顔子微¶
　有迹孟子其迹盡見然學者則須自粗以入細須先¶
　剛硬有所卓立然後漸漸加功如顔子聖人也(僴/)¶
問浩然之氣即是人所受於天地之正氣否曰然又問¶
　與血氣如何曰只是一氣義理附于其中則為浩然¶
　之氣若不由義而發則只是血氣然人所禀氣亦自¶
　不同有禀得盛者則為人强壮随分亦有立作使之¶
　做事亦随分做得出若禀得弱者則委靡巽懦都不¶
<pb:KR3a0047_WYG_052-23a>¶
　解有所立作惟是養成浩然之氣則却與天地為一¶
　更無限量(廣/)¶
或問浩然之氣是天地正氣不是粗厲底氣曰孟子正¶
　意只説人生在這裏便有這氣䏻集義以養之便可¶
　以充塞宇宙不是論其粗與細正與不正如所謂惻¶
　隠之心人皆有之只是理如此若論盜跖便㡬扵無¶
　此心矣不成孟子又説箇有惻隠之心無惻隠之心¶
問浩然之氣曰這箇孟子本説得来粗只㸔他一章本¶
<pb:KR3a0047_WYG_052-23b>¶
　意是説箇不動心所謂浩然之氣只似箇麤豪之氣¶
　他做工夫䖏雖細膩然其成也却只似箇麤豪之氣¶
　但非世俗所謂麤豪者耳(僴/)¶
浩然之氣一章説得稍麄大意只是要仰不愧於天俯¶
　不怍於人氣便浩然如彼以其富我以吾仁彼以其¶
　爵我以吾義吾何慊乎㦲如在彼者皆我所不為也¶
　在我者皆古之制也吾何畏彼哉自家有道理對着¶
　他沒道理何畏之有(閎祖/)¶
<pb:KR3a0047_WYG_052-24a>¶
孟子養氣一章大綱是説箇仰不愧扵天俯不怍於人¶
　上面従北宫黝孟施舎説将来只是箇不怕但二子¶
　不怕得麄孟子不怕得細或問合而有助助字之訓¶
　如何曰道義是虚底物本自孤單得這氣貼起来便¶
　自張王(皆去/聲)無所不達如今人非不為善亦有合於¶
　道義者若無此氣便只是一箇衰底人李先生曰配¶
　是襯貼起来又曰若説道襯貼却是兩物氣與道義¶
　只是一滚發出来思之一滚發出来説得道理好襯¶
<pb:KR3a0047_WYG_052-24b>¶
　貼字説配字極親切(從周○盖卿録云先生因舉延/平之言曰配是襯貼起来若道)¶
　(箇襯貼却是兩物道義與氣只是一滚發出来思之/一滚發出来説得道理好襯貼字却説得配字親切)¶
　(孟子分眀説配義與道只是襯貼不是兩物相襯貼/只是一滚發出来但道理得此浩然之氣襯貼起方)¶
　(有力量事可擔當若無是則餒矣又曰義與道若無/浩然之氣襯貼起縦有一二合於道義未免孤单後)¶
　(蓋卿録震録記黎季成所/問兩條疑同聞而有詳畧)¶
浩然之氣一章孔子兩句盡之曰内省不疚夫何憂何¶
　懼(僴/)¶
問他書不説養氣只孟子言之何故曰這源流便在那¶
<pb:KR3a0047_WYG_052-25a>¶
　心廣體胖内省不疚夫何憂何懼䖏来大抵只是這¶
　一箇氣又不是别将箇甚底去養他但集義便是養¶
　氣知言便是知得這義人䏻仰不愧俯不怍時㸔這¶
　氣自是浩然塞乎天地之間(幹/)¶
問養氣一章皆自大學誠意一章来曰不必説自那裏¶
　来只是此一箇道理説来説去自相湊着(道夫/)¶
問向㸔誠意章或問云孟子所論浩然之氣其原盖出¶
　扵此道夫因誦其所謂浩然之説先生謂也是恁地¶
<pb:KR3a0047_WYG_052-25b>¶
　只是不要忙不知此語是為始學者言養氣之理如¶
　此曰不是恁地這工夫是忙不得他所以有勿忘勿¶
　助長之論(道夫/)¶
問浩然之氣如何㸔曰仁義禮智充溢扵中睟然見面¶
　盎背心廣體胖便自有一般浩然氣象曰此説甚細¶
　膩然非孟子本意此段須従頭㸔来方見得孟子本¶
　意孟子當初如何便當大任而不動心如何便過孟¶
　賁逺矣如何便自反而縮千萬人吾往矣只此勇為¶
<pb:KR3a0047_WYG_052-26a>¶
　不懼便是有浩然之氣此説似粗而實精以程子説¶
　細攷之當初不是説不及此只門人記録𦂳要處脱¶
　一兩字便和全意失了浩然之氣只是這血氣之氣¶
　不可分作兩氣人之語言動作所以充滿於一身之¶
　中者即是此氣只集義積累到充盛䖏仰不愧俯不¶
　怍這氣便䏻浩然問配義之配何謂合而有助之意¶
　曰此語已精如有正将又立箇副将以配他乃所以¶
　助他天下莫强於理義當然是義總名是道以道義¶
<pb:KR3a0047_WYG_052-26b>¶
　為主有此浩然之氣去助他方勇敢果決以進如這¶
　一事合當恁地做是義也自家勇敢果決去做便是¶
　有這浩然之氣去助他有人分眀知得合當恁地做¶
　又恧縮不敢去做便是餒了無此浩然之氣如君有¶
　過臣諌之是義也有到冒死而不顧者便是浩然之¶
　氣去助此義如合説此話却恧縮不對便是氣餒便¶
　是欿然之氣只此一氣餒了便成欿然之氣不調和¶
　便成忿厲之氣所以古人車則有和鸞行則有佩玉¶
<pb:KR3a0047_WYG_052-27a>¶
　貴於養其氣問氣一則動志這氣字是厲氣否曰亦¶
　不必把作厲氣但動志則已是不好底氣了志動氣¶
　者十九氣動志者十一須是以志為主無暴其氣孟¶
　子當初乃剰説此一句所以公孫丑復辯問集義到¶
　成此浩然之氣則氣與義為一矣及配助義道則又¶
　恐成二物否曰氣與義自是二物只集義到充盛䖏¶
　則䏻强壮此氣便自浩然所以又反来助這道義無¶
　是氣便餒而不充了問配者助也是氣助道義而行¶
<pb:KR3a0047_WYG_052-27b>¶
　又曰集義所生是氣又因義集而後生莫是氣與道¶
　義兩相為用否曰是兩相助底意初下工夫時便自¶
　集義然後生那浩然之氣及氣已養成又却助道義¶
　而行(淳/)¶
厚之問浩然之氣廹於患難方失曰是氣先歉故臨事¶
　不䏻支梧浩然之氣與清眀之氣自不同浩然猶江¶
　海浩浩(可學/)¶
浩然之氣乃是於剛果䖏見以前諸儒於此却不甚説¶
<pb:KR3a0047_WYG_052-28a>¶
　只上蔡云浩然是無虧欠䖏因舉屏山喜孫寳一段¶
　(可學/)¶
問上蔡甞曰浩然之氣須於心得其正時識取又曰浩¶
　然是無虧欠時切謂夜氣清眀以至平旦此氣無虧¶
　欠而得其正即加勿忘勿助長之功以存養之如何¶
　曰夜氣者乃清眀自然之氣孟子示人要切䖏固當¶
　存養若浩然之氣却當従吾甞聞大勇於夫子之語¶
　㸔之至配義與道無是餒也扵此得其正而無虧欠¶
<pb:KR3a0047_WYG_052-28b>¶
　則其氣浩然天下大事何所做不得又問浩然之氣¶
　原本在扵至大至剛若用工䖏只在必有事焉而勿¶
　正心勿忘勿助長若曰勿忘勿助長亦只是涵泳底¶
　意思用工全在集義(佐/)¶
信州刋李復潏水集有一段説浩然之氣只是要仰不¶
　愧俯不怍便自然無怯懼其言雖麄却盡此章之意¶
　前軰説得太髙如龜山為某人作養浩堂記都説従¶
　别處去(閎祖/)¶
<pb:KR3a0047_WYG_052-29a>¶
孟子養氣一段某説得字字甚仔細請仔細㸔¶
浩然之氣須是識得分眀自㑹養得成若不見得直是¶
　是直是非欲説不説只恁地含含胡胡依違鶻突要¶
　説又怕不是這如何得㑹浩然人自従生時受天地¶
　許多氣自恁地周足只縁少間見得沒分曉漸漸衰¶
　颯了又不然便是行有不慊於心氣便餒了若見得¶
　道理眀白遇事打併浄潔又仰不愧俯不怍這氣自¶
　浩然如猪胞相似有許多氣在裏面便恁地飽滿周¶
<pb:KR3a0047_WYG_052-29b>¶
　徧若無許多氣便厭了只有許多筋膜這氣只論箇¶
　浩然與餒又不然只是驕吝有些善只是我自㑹更¶
　不肯向人説恁地包含這也只㑹餒天地吾身之氣¶
　非二(賀孫/)¶
兩箇其為氣也前箇是説氣之體段如此後箇是説這¶
　氣可将如此用(僴/)¶
問伊川以至大至剛以直為絶句如何曰此是趙岐説¶
　伊川従之以某觀之只将至大至剛為絶句亦自意¶
<pb:KR3a0047_WYG_052-30a>¶
　義分眀煇曰如此却不費力曰未可如此説更冝将¶
　伊川之説思之(煇/)¶
問程子以直字為句先生以以直字属下句曰文勢當¶
　如此説若以直字為句當言至大至剛至直又此章¶
　前後相應皆是此意先言自反而縮後言配義與道¶
　所謂以直養而無害乃自反而縮之意大抵某之解¶
　經只是順聖賢語意㸔其血脉通貫䖏為之解釋不¶
　敢自以己意説道理也(人傑/)¶
<pb:KR3a0047_WYG_052-30b>¶
古注及程氏皆将至大至剛以直做一句據某所見欲¶
　将至大至剛為一句以直養而無害為一句今人説¶
　養氣皆謂在必有事焉而勿正心勿忘勿助長四句¶
　上要𦂳未必在此藥頭只在那以直養而無害及集¶
　義上這四句却是箇炮炙煆煉之法直只是無私曲¶
　集義只是事事皆直仰不愧於天俯不怍於人便是¶
　浩然之氣而今只将自家心體驗到那無私曲處自¶
　然有此氣象文蔚云所以上蔡説於心得其正時識¶
<pb:KR3a0047_WYG_052-31a>¶
　取曰是文蔚問塞天地莫只是一箇無虧欠否曰他¶
　本自無虧欠只為人有私曲便欠却他底且如萬物¶
　皆備於我反身而誠樂莫大焉亦只是箇無虧欠君¶
　仁臣忠父慈子孝自家欠却他底便不快活反身而¶
　誠樂莫大焉無欠闕也以此見浩然之氣只是一箇¶
　仰不愧於天俯不怍於人王徳脩云伊川却将至大¶
　至剛以直與坤卦直方大同説曰便是不必如此且¶
　只将孟子自㸔便見孟子説得甚麄易却説得細(文/蔚)¶
<pb:KR3a0047_WYG_052-31b>¶
伯豐問至大至剛以直字自絶句曰古注如此程氏從¶
　之然自上下文推之故知以直字属下句不是言氣¶
　體正是説用工䖏若只作養而無害却似秃筆冩字¶
　其話没頭觀此語脉自前章縮不縮来下章又云是¶
　集義所生義亦是直意若行有不慊於心剛餒矣故¶
　知是道用功夫䖏必有事焉而勿正心心字連上句¶
　亦得但避大學正心字故将心字連下句然初不相¶
　干各自取義古注正字作望字解如将心勿忘属上¶
<pb:KR3a0047_WYG_052-32a>¶
　文勿助長属下文亦不須如此只是浩然之氣養之¶
　未至而望有之便是正如其正時只是望之而已至¶
　扵助長則是强探力取氣未䏻養遽欲加人力之私¶
　是為揠苖而已(㽦○饒録云至于期望不得浩然時/却未能養遽欲强加力作弄要教浩)¶
　(然便是/助長也)¶
黎季成問伊川於以直處㸃句先生却扵剛字下㸃句¶
　曰若扵直字斷句則養字全無骨肋只是自反而縮¶
　是以直養而無害也又問配義與道曰道義在人須¶
<pb:KR3a0047_WYG_052-32b>¶
　是将浩然之氣襯貼起則道義自然張王所謂配合¶
　而助之者乃是貼起来也先生作而言曰此語若與¶
　孟子不合者天厭之天厭之(盖卿/)¶
黎季成問至大至剛以直三者乃氣之本體闕一不可¶
　三者之中直字尤切今集注却似以直来養此氣曰¶
　不用直却着甚底来養黎云集義工夫是養曰義便¶
　是直此直字従曽子聞大勇於夫子自反而縮䖏説¶
　起後来又説集義與此以直養而無害皆一章𦂳切¶
<pb:KR3a0047_WYG_052-33a>¶
　䖏所謂浩然之氣麄説是仰不愧於天俯不怍於人¶
　無所疑畏故上面従北宫黝孟施舎説来只是説箇¶
　不怕但二子不怕得麄曾子不怕得細膩黎又問配¶
　義與道集注云配者合而有助之意切疑配字罕有¶
　以助為釋者曰公如何説正好商量曰浩然之氣集¶
　義而成者其用則無非義其體則道也曰却如何是¶
　合曰浩然之氣與道義無間異曰如此則是無分别¶
　此一段都緩慢了公歸去仰卧思量心必不安黎又¶
<pb:KR3a0047_WYG_052-33b>¶
　云先生之意甚眀切某所疑配字非助曰此謂道義¶
　得浩然之氣助之方有張王如以一椀水攙一椀水¶
　則剛果勇決無所疑憚有以任重做得去若箇人做¶
　得一件半件事合道義而無浩然之氣来配助則易¶
　頽惰了未必不為威武所屈貧賤所移做大丈夫不¶
　得(又云助字釋配字乃得之/李先生云助是陪貼底字)先生又曰某解此段若¶
　有一字不是孟子意天厭之又曰無此氣以扶持之¶
　仁或見困於不仁義或見陵於不義(震/)¶
<pb:KR3a0047_WYG_052-34a>¶
遺書以李端伯所録最精故冠之篇首然端伯載眀道¶
　所言以至大至剛為句以直養二字属下句及楊遵¶
　道録伊川之言則曰先生無此説斷然以至大至剛¶
　以直為一句二説正相牴牾曰至大至剛以直趙臺¶
　卿如此觧直養之説伊川嫌其以一物養一物故從¶
　趙注舊甞用之後来反覆推究却是至大至剛作一¶
　句以直養而無害作一句為得孟子之意盖聖賢立¶
　言首尾必相應如云自反而縮便有直養意思集義¶
<pb:KR3a0047_WYG_052-34b>¶
　之説亦然端伯所記眀道語未必不親切但恐伊川¶
　又自主張得别故有此議論今欲只從眀道之説也¶
　(謨/)¶
問眀道以以直養而無害為句伊川云先兄無此説何¶
　也曰㸔那一段意思眀道説得似乎有理孟子所謂¶
　以直者但欲其無私意耳以前頭説自反而縮自反¶
　而不縮處都是以直養底意思氣之體段本自剛大¶
　自是䏻塞天地被人私意妄作一向蔽了他一箇大¶
<pb:KR3a0047_WYG_052-35a>¶
　底體段故孟子要人自反而直不得妄有作為以害¶
　其本體如眀道所説真箇見得孟子本意又云伊川¶
　為人執便道是先兄無此言也¶
問伊川作以直㸃如何曰氣之體段若自剛大外更着¶
　一兩字形容也得然工夫却不在上面須要自家自¶
　反而直然後䏻養而無害也又問詖淫邪遁曰詖只¶
　是偏詖如人足跛相似斷行不得且楊墨説為我兼¶
　愛豈有人在天地間孑然自立都不渉着外人得又¶
<pb:KR3a0047_WYG_052-35b>¶
　豈有視人如親一例兼愛得此二者皆偏而不正斷¶
　行不得便是蔽扵此了至淫辭則是説得愈泛濫䧟¶
　溺於中只知有此而不知有他也邪辭則是䧟溺愈¶
　深便一向離了正道遁辭則是説得窮後其理既屈¶
　自知去不得便别換一箇話頭如夷之説施由親始¶
　之類這一句本非他本意只臨時撰出来也先生又¶
　云生於其心害於其政者是才有此心便大綱已壊¶
　了至發於其政害扵其事則是小底節目都以次第¶
<pb:KR3a0047_WYG_052-36a>¶
　而壊矣因云孟子是甚麽底資質甚麽底力量却纎¶
　悉委曲都去理㑹直是要這道理無些子虧欠以此¶
　知學問豈是執一箇小小底見識便了得直是要無¶
　不周匝方是道理要須整頓精神硬着脊骨與他做¶
　将去始得(時舉○/植同)¶
王徳脩説浩然之氣大剛直是氣之體段實養䖏是必¶
　有事焉以下曰孟子浩然之氣要處只在集義集義¶
　是浩然之氣生䖏大剛與直伊川須要説是三箇何¶
<pb:KR3a0047_WYG_052-36b>¶
　也大雅云欲配直方大三徳曰坤直方自是要敬以¶
　直内義以方外大自是敬義立而徳不孤孔子説或¶
　三或五豈有定例㩀某看得孟子只説浩然之氣至¶
　大至剛養此剛大須是直行有不慊於心是不直也¶
　便非所以集義浩然從何而生曾子説自反而縮自¶
　反而不縮亦此類也如必有事焉是事此集義也而¶
　勿正是勿必此浩然之生也正待也有期必之意公¶
　羊曰師出不正反戰不正勝古語有然心勿忘是勿¶
<pb:KR3a0047_WYG_052-37a>¶
　忘此義也勿助長是勿助此氣也四句是籠頭説若¶
　論浩然之氣只是剛大養之須是直盖以直只是無¶
　私曲之心仰不愧俯不怍如此養則成剛大之實而¶
　充塞天地之間不難也所以必要集義方能直也龜¶
　山謂嫌以一物養一物及他説又自作直養某所以¶
　不敢從伊川之説(大雅/)¶
氣雖有清濁厚薄之不齊然論其本則未甞異也所謂¶
　至大至剛者氣之本體如此但人不能養之而反害¶
<pb:KR3a0047_WYG_052-37b>¶
　之故其大者小剛者弱耳(閎祖/)¶
以直養而無害謂自反而縮俯仰不愧故䏻養此氣也¶
　與大學自慊之意不同自慊者如好好色如惡惡臭¶
　皆要自已慊足非為人也(謨/)¶
以直養是自反而縮集義是直養然此工夫須積漸集¶
　義自䏻生此浩然之氣不是行一二件合義底事䏻¶
　摶取浩然之氣也集義是嵗月之功襲取是一朝一¶
　夕之事從而掩取終非已有也(徳眀/)¶
<pb:KR3a0047_WYG_052-38a>¶
養而無害要養又要無害助長是害䖏又曰必有事焉¶
　只是集義(炎/)¶
至大至剛氣之本體以直養而無害是用功處塞乎天¶
　地乃其效也問塞乎天地氣之體段本如此充養到¶
　浩然處然後全得箇體段故曰塞乎天地如但䏻之¶
　(恐有/誤字)所謂推之天地之間無往而不利恐不然曰至¶
　塞乎天地便無往不可(徳眀/)¶
問浩然之氣如何塞乎天地曰塞乎天地之問是天地¶
<pb:KR3a0047_WYG_052-38b>¶
　之正氣人之血氣有限䏻養之則與天地正氣亦同¶
　又問塞莫是充塞否曰是遍滿之意也(去偽/)¶
問塞乎天地之間曰天地之氣無處不到無處不透是¶
　他氣剛雖金石也透過人便是禀得這箇氣無欠闕¶
　所以程子曰天人一也更不分别浩然之氣乃吾氣¶
　也養而無害則塞乎天地一為私意所蔽則歉然而¶
　餒却甚小也又曰浩然之氣只是氣大敢做而今一¶
　樣人畏避退縮事事不敢做只是氣小有一様人未¶
<pb:KR3a0047_WYG_052-39a>¶
　必識道理然事事敢做是他氣大如項羽力拔山兮¶
　氣盖世便是這様氣人須是有盖世之氣方得(文蔚/録云)¶
　(塞天地只是氣魄/大如所謂氣盖世)又曰如古人臨之以死生禍福而¶
　不變敢去罵賊敢去狥國是他養得這氣大了不怕¶
　他又也是他識道理故能如此¶
問塞乎天地之間是元氣體段合下如此或又言只是¶
　不疑其行無往不利何也曰只為有此體段所以無¶
　往不利不然須有礙䖏問程子有物始言養無物養¶
<pb:KR3a0047_WYG_052-39b>¶
　箇甚此只要識得浩氣體段否曰只是説箇大意如¶
　此問先生解西銘天地之塞作窒塞之塞如何曰後¶
　来改了只作充塞横渠不妄下字各有来䖏其曰天¶
　地之塞是用孟子塞乎天地其曰天地之帥是用志¶
　氣之帥也(徳眀/)¶
氣只是這箇氣才存此心在此氣便塞乎天地之間(泳/)¶
問人䏻仰不愧俯不怍便有充塞天地底氣象否曰然¶
　才有不慊於心便是餒了(廣/)¶
<pb:KR3a0047_WYG_052-40a>¶
上章既説浩然如此又言其為氣也配義與道謂飬成¶
　浩然之氣以配道義方襯貼得起不然雖有道義其¶
　氣懾怯安䏻有為無是餒也謂無浩氣即如饑人之¶
　不飲食而餒者也(徳眀/)¶
氣配道義有此氣道義便做得有力(淳/)¶
鄭問配義與道配是合否曰配亦是合底意須思是養¶
　得這氣做得出方合得道義盖人之氣當扵平時存¶
　養有素故遇事之際以氣助其道義而行之配合也¶
<pb:KR3a0047_WYG_052-40b>¶
　助也若扵氣上存養有所不足遇事之際便有十分¶
　道理亦畏怯而不敢為鄭云莫是見義而不為無勇¶
　也底意思否曰亦是這箇道理又曰所謂氣者非干¶
　他事只是自家平時仰不愧俯不怍存養扵中其氣¶
　已充足飽滿以之遇事自然敢為而無畏怯若平時¶
　存養少有不足則遇事之際自是索然而無餘矣(卓/)¶
　(賀孫/同)¶
或問浩然之氣配義與道曰如今説得大錯不肯従近¶
<pb:KR3a0047_WYG_052-41a>¶
　䖏説且如配字是将一物合一物義與道得此浩然¶
　之氣来貼助配合自然充實張王若無此氣便是餒¶
　了至大至剛讀斷以直養而無害以直方䏻養得便¶
　是前面説自反而縮道理是集義所生是氣是積集¶
　許多義理而生非是将義去外面襲取掩撲此氣来¶
　麄説只是中有主見得道理分眀直前不畏爾孟施¶
　舎北宫黝便麄糙曾子便細膩爾(謙/)¶
配義與道配從而合之也氣須是随那道義如云地配¶
<pb:KR3a0047_WYG_052-41b>¶
　天地須在天後随而合之婦配夫亦然畢竟道義是¶
　本道義是形而上者氣是形而下者若道義别而言¶
　則道是體義是用體是舉他體統而言義是就此一¶
　事所處而言如父當慈子當孝君當仁臣當敬此義¶
　也所以慈孝所以仁敬則道也故孟子後面只説集¶
　義(端䝉/)¶
問配義與道曰道義是公共無形影底物事是自家身¶
　上底物道義無情若自家無這氣則道義自道義氣¶
<pb:KR3a0047_WYG_052-42a>¶
　自氣如何䏻助得他又曰只有氣魄便做得出問氣¶
　是合下有否曰是合下有若不善養則無理㑹無主¶
　宰或消滅不可知或使従他䖏去亦不可知(䕫孫/)¶
養氣章道義與氣不可偏廢雖有此道義苟氣不足以¶
　充其體則歉然自餒道義亦不可行矣如人䏻勇扵¶
　有為莫非此氣苟非道義則亦强猛悍戾而已道義¶
　而非此氣以行之又如人要舉事而終扵委靡不振¶
　者皆氣之餒也必有事焉而勿正趙氏以希望之意¶
<pb:KR3a0047_WYG_052-42b>¶
　解正字㸔来正是如此但説得不甚分眀今以為期¶
　待之意則文理不重複盖必有事於此然後心不忘¶
　於此正之不已然後有助長之患言意先後各有重¶
　輕孟施舎似曾子北宫黝似子夏數子所為本不相¶
　侔只論養勇借彼喻此眀其所養之不同爾正如公¶
　孫丑謂夫子過孟賁逺矣孟賁豈孟子之流只是言¶
　其勇爾(謨/)¶
方集義以生此氣則須要勉强及到氣去配義與道則¶
<pb:KR3a0047_WYG_052-43a>¶
　道義之行愈覺剛果更無凝滯尚何恐懼之有(謨/)¶
問配義與道曰此為理㑹得道理底也須養得氣才助¶
　得他(䕫孫/)¶
配義與道只是説氣㑹来助道義若輕易開口胡使性¶
　氣却只助得客氣人纔養得純粹便助従道義好䖏¶
　去(賜/)¶
配義與道道是體一事有一理是體到隨事區處便是¶
　義(士毅/)¶
<pb:KR3a0047_WYG_052-43b>¶
問氣之所配者廣矣何故只説義與道曰道是體義是¶
　用程子曰在物為理處物為義道則是物我公共自¶
　然之理義則吾心之䏻斷制者所用以處此理者也¶
　(廣/)¶
配義與道如云人䏻𢎞道(可學/)¶
氣義互相資(可學/)¶
問浩然之氣人人有之但不養則不浩然爾曰是又問¶
　配字従前只訓合先生以助意釋之有據否曰非謂¶
<pb:KR3a0047_WYG_052-44a>¶
　配便是助但養得那氣充便不餒氣充方合得那道¶
　義所以説有助之意(義剛/)¶
配義與道集注云配者合而有助之謂炎謂此一句從¶
　来説不分曉先生作合而有助便覺得賓主分曉工¶
　夫亦自有徑捷曰語意是如此氣只是助得道義(炎/)¶
問合而有助之意曰若無氣以配之則道義無助(輝/)¶
問合而有助之意曰氣自氣道義自道義若無此氣則¶
　道義亦不可見世之理直而不䏻自眀者正為無其¶
<pb:KR3a0047_WYG_052-44b>¶
　氣耳譬如利刀不可斬割須有力者乃䏻用之若自¶
　無力利刀何為(力行/)¶
其為氣也配義與道無是餒也有一様人非不知道理¶
　但為氣怯更貼襯義理不起(閎祖/)¶
其為氣也配義與道無是餒也配合也義者人心節制¶
　之用道者人事當然之理餒不飽也氣由道義而有¶
　而道義復乗氣以行無異體也得其所養則氣與道¶
　義初不相離而道義之行得以沛然無所疑憚者若¶
<pb:KR3a0047_WYG_052-45a>¶
　其無此則如食之不飽雖欲勉扵道義而亦無以行¶
　矣氣者道義之成質故必集義乃䏻生之集義猶言¶
　積善(端䝉/)¶
配義與道無是餒也将這氣去助道義方䏻行得去若¶
　平時不得養此氣衰颯了合當做底事也畏縮不敢¶
　去做如朝廷欲去這一小人我道理直了有甚怕他¶
　不敢動着知他是小人不敢去他只是有這氣自衰¶
　了其氣如此便是合下無工夫所謂是集義所生者¶
<pb:KR3a0047_WYG_052-45b>¶
　須是平時有集義工夫始得到行這道義時氣自去¶
　助他集義是平時積累工夫配義與道是卒然臨事¶
　氣配道義行将去此兩項各自有頓放處但将麄䖏¶
　去㸔便分曉春秋時欲攻這敵國須先遣問罪之詞¶
　我這裏直了将這箇去摧他勢他雖有些小勢力亦¶
　且消沮去了漢髙祖為義帝發䘮用董公言眀其為¶
　賊敵乃可服我這箇直了行去自不怕得他(㝢/)¶
或問配義與道盖人之䏻養是氣本無形聲可驗惟於¶
<pb:KR3a0047_WYG_052-46a>¶
　事物當然之理上有所裁制方始得見其行之勇斷¶
　之決縁這道義與那氣厮合岀来所以無是餒也曰¶
　更須仔細是如此其間但有一兩字轉換費力便説¶
　意不出又問後面説集義所生這箇飬氣底規模如¶
　何下手都由酬酢應接舉皆合義人既如此俯仰無¶
　愧所以其氣自然盛大流行(燾録云問飬氣曰酬酢/應接舉皆合義則俯仰)¶
　(並無愧怍故其氣/自然盛大流行)曰這後方可説配義集義與配義¶
　是相向説初間其氣由集義而生後来道義却須那¶
<pb:KR3a0047_WYG_052-46b>¶
　氣相助是以無所疑憚(胡泳/)¶
李問無是餒也是指義是指氣曰這是説氣曰下面如¶
　何便説集義所生曰上截説須養這氣下再起説所¶
　以生此氣每一件事做得合義便㑹生這氣生得這¶
　氣便自㑹行這義伊川云既生得此氣語其體則與¶
　道合語其用則莫不是義譬之以金為器及其器成¶
　方命得此是金器生正與取字相對説生是自裏而¶
　生出取是自外面取来且如今人有氣魄合做事便¶
<pb:KR3a0047_WYG_052-47a>¶
　做得去若無氣魄雖自見得合做事却做不去氣只¶
　是身中底氣道義是衆人公共底天地浩然之氣到¶
　人得之便自有不全了所以須着将道理養到浩然¶
　䖏(賀孫/)¶
問前賢云譬如以金為器器成方得命為金器舊聞此¶
　説遂謂無是餒也是字指道義而言先生曰不知當¶
　時如何作如此説(力行/)¶
孟子做義上工夫多大小大養氣只是一箇集義¶
<pb:KR3a0047_WYG_052-47b>¶
孟子許多論氣處只在集義所生一句上(去偽/)¶
或問集義曰只是無一事不求箇是而已矣(恪/)¶
或問集義曰集義只是件件事要合冝自然積得多(盖/卿)¶
或問集義曰事事都要合道理才有些子不合道理心¶
　下便不足才事事合道理便仰不愧俯不怍因云如¶
　此一章初㸔道如何得許多頭緒恁地多後来㸔得¶
　無些子窒礙(賀孫/)¶
問集義曰集猶聚也䖏物為義須是事事要合義且如¶
<pb:KR3a0047_WYG_052-48a>¶
　初一件合義了第二第三件都要合義此謂之集義¶
　或問伊川義莫是中理否此理如何曰如此説却是¶
　義在外也盖有是有非而我有以處之故為義(端䝉/)¶
集義謂如十事有一事不合義則便有愧須是集聚衆¶
　義然後是氣乃生非義襲而取之非是於外求得是¶
　義而搏出此氣也(震/)¶
養浩然之氣只在集義所生一句上氣不是平常之氣¶
　集義以生之者義者冝也凡日用所為所行一合扵¶
<pb:KR3a0047_WYG_052-48b>¶
　冝今日合冝眀日合冝集得冝多自覺胸中慊足無¶
　不滿之意不然則餒矣非義襲而取之非是外取其¶
　義以養氣也配義與道者大抵以坤配乹必以乹為¶
　主以妻配夫必以夫為主配作随底意思以氣配道¶
　義必竟以道義為主而氣随之是氣常随着道義(謨/)¶
或問是集義所生者一句曰是集義者言是此心中分¶
　别這是義了方做出来使配合得道義而行之非是¶
　自外面襲得来也生字便是對取字而言(卓/)¶
<pb:KR3a0047_WYG_052-49a>¶
或問人有生之初理與氣本俱有後来欲動情流既失¶
　其理而遂䘮其氣集義則可以復其性而氣自全曰¶
　人只怕人説氣不是本来有底須要説人生有此氣¶
　孟子只説其為氣也至大至剛以直養而無害又説¶
　是集義所生者自不必添頭上一截説吕子約亦是¶
　如此數摺價説不了某直敢説人生時無浩然之氣¶
　只是有那氣質昏濁頺塌之氣這浩然之氣方是養¶
　得恁地孟子只謂此是集義所生未須别説若只管¶
<pb:KR3a0047_WYG_052-49b>¶
　謂氣與道義皆是我本来有底少間要行一歩既怕¶
　失了道義又怕失了氣恰似兩隻脚併着一隻袴要¶
　東又牽了西要西又牽了東更行不得(胡泳/)¶
問此氣是當初禀得天地底来便自浩然抑是後来集¶
　義方生曰本是浩然被人自少時壊了今當集義方¶
　䏻生曰有人不因集義合下来便恁地剛勇如何曰¶
　此只是麄氣便是北宫黝孟施舎之勇底亦終有餒¶
　時此章須従頭節節㸔来看去首尾貫通見得活方¶
<pb:KR3a0047_WYG_052-50a>¶
　是不可只略獵渉説得去便是了(淳/)¶
問孟子養浩然之氣如所謂集義勿忘勿助持其志無¶
　暴其氣似乎皆是等級曰他祗是集義合當做底便¶
　做将去自然塞乎天地之間今若謂我要養氣便是¶
　正便是助長大抵㸔聖賢文字須要㑹得他這意若¶
　䧟在言語中便做病来(道夫/)¶
集義故䏻生浩然之氣問何以不言仁曰浩然之氣無¶
　他只是仰不愧俯不怍無一毫不快於心自生浩然¶
<pb:KR3a0047_WYG_052-50b>¶
　之氣只合説得義義便事事合宜(徳眀/)¶
問一之㸔浩然之氣處如何曰見集義意思是要得安¶
　穏如講究書中道理便也要見得安穏曰此又是窮¶
　理不是集義集義是行底工夫只是事事都要合義¶
　窮理則在知言之前窮理是做知言工夫䏻窮理然¶
　後䏻知言(淳/)¶
問浩然之氣集義是用功夫䖏否曰須是先知言知言¶
　則義精而理眀所以䏻養浩然之氣知言正是格物¶
<pb:KR3a0047_WYG_052-51a>¶
　致知苟不知言則不能辨天下許多淫邪詖遁将以¶
　為仁不知其非仁将以為義不知其非義則将何以¶
　集義而生此浩然之氣氣只是充乎體之氣元與天¶
　地相流通只是仰不愧俯不怍自然無恐無懼塞乎¶
　天地今人心中才有歉愧則此氣自然消餒作事更¶
　無勇鋭配義與道者配是相合而有助譬如與人鬭¶
　敵又得一人在後相助自然愈覺氣勝告子不得於¶
　言勿求於心不得扵心勿求於氣只是一味勃然不¶
<pb:KR3a0047_WYG_052-51b>¶
　顧義理如此養氣則應事接物皆去不得孟子是活¶
　底不動心告子是死底不動心如孟子自是沉潛積¶
　養自反而縮只是理㑹得道理是當雖加齊卿相是¶
　甚做不得此章正要反覆仔細㸔公孫丑如何問孟¶
　子如何答孟子才説志至焉氣次焉持其志無暴其¶
　氣公孫丑便以志為至以氣為第二等事故又問何¶
　故又要無暴其氣孟子方告之以不特志䏻動氣而¶
　氣亦䏻動志也氣䏻動志須是尋常體察如飲酒固¶
<pb:KR3a0047_WYG_052-52a>¶
　能動志然苟䏻持其志則亦不能動矣侍坐者有扵¶
　此便問直方大如何曰議論一事未分眀如何隔向¶
　别處去下梢此䖏未眀彼又不曉一切泛然無入頭¶
　處讀書理㑹義理須是勇猛徑直理㑹将去正如關¶
　侯擒顔良只知有此人更不知有别人直取其頭而¶
　歸若使既要斫此人又要斫那人非惟力不給而其¶
　所得者不可得矣又如行路欲往一處所却在道邊¶
　閒處留滯則所欲到處何縁便達看此一章便須反¶
<pb:KR3a0047_WYG_052-52b>¶
　覆讀誦逐句逐節互相發眀如此三二十過而曰不¶
　曉其義者吾不信也(謨/)¶
養氣一段𦂳要只在以直養而無害是集義所生自反¶
　而縮等䖏又曰非義襲而取之其語勢如人之有是¶
　四端猶其有四體却不是説有無四體底人言此氣¶
　須是集義方生得不是一旦向義外面去襲取得那¶
　氣来教恁地浩然(植/)¶
問浩然之氣是集義所生非義襲而取之也如何曰此¶
<pb:KR3a0047_WYG_052-53a>¶
　是反覆説正如所謂仁義禮智非由外鑠我也我固¶
　有之也是積集衆義所生非是行一事偶然合義便¶
　可掩襲於外而得之浩然之氣我所固有者也(廣/)¶
問集義是以義為内義襲是以義為外否曰不必如此¶
　説此兩句是掉轉説如云我固有之也非由外鑠我¶
　也盖義本於心不自外至積集此義而生此氣則此¶
　氣實生於中如北宫黝孟施舎之勇亦自心生又問¶
　集注云非由只行一事偶合於義便可以掩襲於外¶
<pb:KR3a0047_WYG_052-53b>¶
　而得之曰集義是集衆義故與只行一事相對説襲¶
　猶兵家掩襲之襲出其不意如刼寨相似非順理而¶
　行有積集工夫者也(人傑/)¶
非義襲而取之謂積集於義自然生得此氣非以浩然¶
　為一物可以義襲取之也(徳眀/)¶
是集義所生者非義襲而取之也須是積習持養則氣¶
　自然生非謂一事合宜便可掩取其氣以歸扵已也¶
　(閎祖/)¶
<pb:KR3a0047_WYG_052-54a>¶
問是集義所生者非義襲而取之也曰今説集義如學¶
　者工夫須是於平日所為之事求其合於義者而行¶
　之積集既久浩然氣自生若説義襲則於一事之義¶
　勇而為之以壮吾氣耳襲如用兵掩襲之襲猶曰於¶
　一事一行之義勇而為之以襲取其氣也(人傑/)¶
正淳問非義襲而取之如何曰所謂義襲而取之者襲¶
　如用兵之襲有襲奪之意如掩人不備而攻襲之謂¶
　如才得行一件事合義便将来壮吾氣以為浩然之¶
<pb:KR3a0047_WYG_052-54b>¶
　氣可以攫拏而来夫是之謂襲若集義者自非生知¶
　須是一一見得合義而行若是本初清眀自然行之¶
　無非是義此舜由仁義行者其他須用學知凡事有¶
　義有不義便於義行之今日行一義眀日行一義積¶
　累既久行之事事合義然後浩然之氣自然而生如¶
　金溪之學向来包子只管説集義襲義某甞謂之曰¶
　如此説孟子孟子初無襲義今言襲義却是包子矣¶
　其徒如今只是将行得一事合義便指準将来長得¶
<pb:KR3a0047_WYG_052-55a>¶
　多少精神乃是告子之意但其徒禁錮着不説出来¶
　(㽦/)¶
非義襲而取之見江西人只愛説義襲不知如何襲只¶
　是説非以義掩取是氣盖氣自内而生非由外而入¶
　(蓋卿/)¶
問無浩然之氣固是襯貼他義不起然義有欠闕即氣¶
　亦餒故曰行有不慊於心則餒矣竊謂氣與義必相¶
　須曰無義則做浩然之氣不成須是集義方成得浩¶
<pb:KR3a0047_WYG_052-55b>¶
　然之氣(徳眀/)¶
浩然要事事合義一事餒便行不得(可學/)¶
問眀道説浩然之氣曰一為私意所蔽則欿然而餒知¶
　其小矣據孟子後面説行有不慊於心則餒矣先生¶
　觧曰所行一有不合於義而自反不直則不足於心¶
　而體自有所不充只是説所行不義則欿然而餒今¶
　説蔽字則是説知之意不知何如曰蔽是遮隔之意¶
　氣自流通不息一為私意所遮隔則便去不得今且¶
<pb:KR3a0047_WYG_052-56a>¶
　以麄言之如項羽一箇意氣如此纔被漢王數其罪¶
　十便覺沮去不得了(廣/)¶
問集注云告子外義盖外之而不求非欲求之於外也¶
　曰告子直是将義屛除去只就心上理㑹因説陸子¶
　静云讀書講求義理正是告子義外工夫某以為不¶
　然如子静不讀書不求義理只静坐澄心却似告子¶
　外義(徳眀○集/注非定本)¶
養氣二項敬以直内(必有/事)義以方外(集義/○方)¶
<pb:KR3a0047_WYG_052-56b>¶
孟子論養氣只全就已發處説程子論養志自當就未¶
　發䖏説(養志莫如/敬以直内)各是一義自不妨内外交養不可¶
　説孟子救告子義外之失而姑為此言也¶
必有事焉是須把做事做如主敬也須是把做事去主¶
　如求放心也須是把做事去求如窮理也須是把做¶
　事去窮(僴/)¶
鄭天禧問必有事焉而勿正當作絶句否曰元舊是恁¶
　地讀(卓/)¶
<pb:KR3a0047_WYG_052-57a>¶
必有事焉而勿正心此言正心自與大學語脉不同此¶
　正字是期待其效之意仁者先難而後獲正心似先¶
　獲意思先獲是先有求獲之心古人自有這般語公¶
　羊傳云師出不正反戰不正勝此正字與孟子説正¶
　心之正一般言師出不可必期其反戰不可必期其¶
　勝也(賀孫/)¶
問必有事焉而勿正之義曰正猶等待之意趙岐觧云¶
　不可望其福雖説意麄了其文義却不錯此正如師¶
<pb:KR3a0047_WYG_052-57b>¶
　出不正反戰不正勝之正古人用字之意如此言但¶
　當從事於此而勿便等待其效之意或問此便是助¶
　長否曰正未是助長待其效而不得則漸漸助之長¶
　矣譬之栽木初栽即是望其長望之之久而不如意¶
　則揠苖矣眀道曰下言之漸重此言却是後因論仁¶
　者先難而後獲洽曰先觧勿正字頗有後獲之意曰¶
　頗有此意曰如此觧則於用工䖏儘有條理曰聖賢¶
　之言條理精宻徃徃如此但㸔得不切錯認了他文¶
<pb:KR3a0047_WYG_052-58a>¶
　義則并與其意而失之耳(洽/)¶
必有事焉而勿正有事有所事也正預期也言人之養¶
　氣須是集義苟有未充不可預期其效而必强為以¶
　助其長也(端䝉/)¶
必有事焉而勿正這裏是天命流行䖏(謨/)¶
勿正所以為預期者亦猶程子所謂思而曰善然後為¶
　之是正之之意歟曰程子此言稍寛今以正為預期¶
　者却有引據所謂戰不正勝是也(謨/)¶
<pb:KR3a0047_WYG_052-58b>¶
必有事焉而勿正心勿忘勿助長是養氣中一節目(饒/本)¶
　(作集義中/小節目)不要等待不要催促(淳/)¶
事正忘助相因無所事必忘正必助長(閎祖/)¶
集義如藥頭必有事焉而勿正心勿忘勿助長如製度¶
　(閎祖/)¶
必有事焉謂有所事只是集義也正則有所待盖必之¶
　之意勿忘勿助長但勿忘則自然長助長則速之如¶
　揠苖者也(徳眀/)¶
<pb:KR3a0047_WYG_052-59a>¶
或問必有事焉而勿正曰正便是期必集義多則浩然¶
　之氣自生若着一箇意在這裏等待他生便為害今¶
　日集得多少義又等他氣生明日集得多少義又等¶
　他氣生這都是私意只成得一箇助長恁地則不惟¶
　氣終不㑹生這所集之義已不得為是了¶
或問必有事焉而勿正曰正是等待之意如一邊集善¶
　一邊在此等待那氣生今日等不見眀日又等不見¶
　等来等去便却去助長(恪/)¶
<pb:KR3a0047_WYG_052-59b>¶
勿正心勿期其浩然也勿忘者勿忘其下工夫也助長¶
　者無不畏之心而强為不畏之形(節/)¶
勿忘勿助長本連上文集義而言故勿忘謂勿忘集義¶
　也一言一動之間皆要合義故勿忘助長謂不待其¶
　充而强作之使充也如今人未䏻無懼却强作之道¶
　我不懼未䏻無惑却强作之道我不惑是助長也有¶
　事有事於集義也勿正謂勿預等待他聴其自充也¶
　(升卿/)¶
<pb:KR3a0047_WYG_052-60a>¶
必有事焉而勿正心勿忘勿助長也下兩句非是覆觧¶
　上兩句此自有淺深勿正是勿期必其如此勿助長¶
　是不到那地位了不可硬要充去如未䏻集義不可¶
　硬要浩然纔助長在我便有那欺偽之心施於事末¶
　梢必不勝任譬如十鈞之力而負千鈞故助長之害¶
　最大(端䝉/)¶
必有事焉謂集義正是期望忘是不把做事助長是作¶
　弄意思世自有此等人孟子之意只是如此粗言之¶
<pb:KR3a0047_WYG_052-60b>¶
　要之四者初無與養氣事只是立此界至如東至某¶
　西至某其中間一段方是浩然䖏也(必大/)¶
問預期其效如何曰集義於此自生浩然之氣不必期¶
　待他如種木焉自是生長不必日日㸔覷他若助長¶
　直是拔起令長如今説不怕鬼本有懼心强云不懼¶
　又如言不畏三軍者出門聞金鼔之聲乃震怖而死¶
　(事見孟/子注)須積習之功至則自然長不可助長也(徳眀/)¶
養氣一章在不動心不動心在勇勇在氣氣在集義勿¶
<pb:KR3a0047_WYG_052-61a>¶
　忘勿助長又是那集義底節度若告子則更不理㑹¶
　言之得失事之是非氣之有平不平只是硬制壓那¶
　心使不動恰如説打硬修行一般(端䝉/)¶
問必有事焉而勿正章曰必有事焉孟子正説工夫䖏¶
　且從上面集義䖏㸔来便見得必有事焉者言養氣¶
　當必以集義為事勿正者勿待也勿忘者勿忘其以¶
　集義為事也助長者是待之不得而拔之使長也言¶
　人䏻集義以養其浩然之氣故事物之来自有以應¶
<pb:KR3a0047_WYG_052-61b>¶
　之不可萌一期待之心少間待之不得則必出於私¶
　意有所作為而逆其天理矣是助之長也今人之扵¶
　物苟施種植之功至於日至之時則自然成熟若方¶
　種而待其必長不長則從而拔之其逆天害物也甚¶
　矣又云集義是養氣底丹頭必有事便是集義底火¶
　法言必有事者是養氣之法度也養得這氣在此便¶
　見得這箇自重那个自輕如公孫丑言加齊卿相得¶
　行道焉以為孟子動心於此不知孟子所養在此見¶
<pb:KR3a0047_WYG_052-62a>¶
　於外者皆由這裏做出来又曰孔子與顔淵用之則¶
　行舎之則藏惟我與爾有是夫這有是夫言我有這¶
　箇道理在不是言有用舎行藏也又云心有所主宰¶
　則氣之所向者無前所謂氣盖世之類是也有其心¶
　而無其氣則雖十分道理底事亦有不敢為者氣不¶
　充也(卓/)¶
㸔助長説曰孟子必有事焉勿忘是論集義工夫勿正¶
　與勿助長是論氣之本體上添一件物事不得若是¶
<pb:KR3a0047_WYG_052-62b>¶
　集義便過用些力亦不妨却如何不着力得苖固不¶
　可揠若灌溉耘治豈可不盡力今謂克治則用嚴養¶
　氣則不可助長如此則二事相妨如何用功(㽦/)¶
勿忘勿助長自是孟子論養氣到這裏不得不恁地説¶
　如今學者先要把箇勿忘勿助長来安排在肚裏了¶
　做工夫却不得¶
眀道云勿忘勿助長之間正當䖏也此等語更冝玩味¶
　大凡觀書従東頭直築着西頭南頭築着北頭七穿¶
<pb:KR3a0047_WYG_052-63a>¶
　八透皆是一理方是貫通古人所以貴一貫也(必大/)¶
必有事焉只消此一句這事都了下面而勿正心勿忘¶
　勿助長恰似剰語却被這三句撑拄夹持得不活轉¶
　不自在然活轉自在人却因此三句而生只是纔喚¶
　醒這物事便在這裏㸃着便動只此便是天命流行¶
　䖏便是天命之謂性率性之謂道便是仁義之心便¶
　是惟皇上帝降衷于下民謝氏所謂活潑潑地只是¶
　這些子更不待想像尋求分眀在這裏觸着便應通¶
<pb:KR3a0047_WYG_052-63b>¶
　書中元亨誠之通利貞誠之復一章便是這意思見¶
　得這箇物事了動也如此静也如此自然虛静純一¶
　不待更去求虛静不待體認只喚着便在這裏或曰¶
　吾儒所以與佛氏異者吾儒則有條理有準則佛氏¶
　則無此爾曰吾儒見得箇道理如此了又要事事都¶
　如此佛氏則説便如此做也不妨其失正在此(僴/)¶
侯師聖説必有事焉而勿正心伊川舉禪語為況曰事¶
　則不無擬心則差當時於此言下有省某甚疑此語¶
<pb:KR3a0047_WYG_052-64a>¶
　引得不相似必有事是須有事于此勿正心是不須¶
　恁地等待今説擬心則差是如何言須擬之而後言¶
　行須擬之而後動方可中節不成不擬不議只恁地¶
　去此語似禪某不敢編入精義(義剛○可學録云/擬心則差是借語)¶
問必有事焉而勿正心勿忘勿助長據孟子只是養氣¶
　節次近世諸儒之語把来作一段工夫莫無妨否曰¶
　無妨只㸔大意如何曰諸儒如此説雖無害只是孟¶
　子意已走作先生觧此却好曰此一段趙岐注乃是¶
<pb:KR3a0047_WYG_052-64b>¶
　就孟子説只是頗緩慢(可學/)¶
必有事焉而勿正却似鳶飛魚躍之言此莫是順天理¶
　自然之意否曰孟子之説只是就養氣上説程子説¶
　得又髙須是㸔孟子了又㸔程先生説便見得孟子¶
　只説勿忘勿助長程先生之言於其中却有一箇自¶
　然底氣象(去偽/)¶
問鳶飛魚躍與必有事焉之意曰説着相似又不甚相¶
　似説不相似又却相似必有事焉是才舉這事理便¶
<pb:KR3a0047_WYG_052-65a>¶
　在裏了如説話未斷理便在此了(䕫孫/)¶
韓退之詩云强懐張不滿弱念闕易盈無是餒也雖强¶
　支撑起来亦支撑不得所謂揠苖者也(閎祖○雉/録見語類)¶
或問知言養氣一章曰此一章專以知言為主若不知¶
　言則自以為義而未必是義自以為直而未必是直¶
　是非且莫辨矣然説知言又只説知詖淫邪遁之四¶
　者盖天下事只有一箇是與不是而已若辯得那不¶
　是底則便識得那是底了謂如人説十句話有四句¶
<pb:KR3a0047_WYG_052-65b>¶
　不是有六句是若辨得那四句不是則那六句便是¶
　是底了然非見得道理十分分眀則不能辯得親切¶
　且如集義皆是見得道理分眀則動静出處皆循道¶
　理無非集義也而今人多見理不眀於當為者反以¶
　為不當為扵不當為者反以為當為則如何能集義¶
　也惟見理眀則義可集義既集則那自反而縮便不¶
　必説自是在了又曰孟子先説知言後説養氣而公¶
　孫丑便問養氣某向来只以為是他承上文方論氣¶
<pb:KR3a0047_WYG_052-66a>¶
　而問今㸔得不然乃是公孫丑㑹問䖏留得知言在¶
　後面問者盖知言是末後合尖上事如大學説正心¶
　修身只合殺在致知在格物一句盖是用功夫起頭¶
　䖏(燾/)¶
詖辭知其所蔽詖是偏陂只見得一邊此理本平正他¶
　只説得一邊那一邊㸔不見便是如物蔽了字凡從¶
　皮皆是一邊意如跛是脚一長一短坡是山一邊斜¶
　(淳/)¶
<pb:KR3a0047_WYG_052-66b>¶
淫辭知其所䧟䧟是身溺在那裏如䧟溺於水只是見¶
　水而不見岸也(䕫孫/)¶
陳正已問詖淫邪遁如何是遁底模様曰如墨者夷之¶
　之説窮遂又牽引古之人若保赤子之説為問如佛¶
　家初説剃除髭髪絶滅世事後其説窮又道置生産¶
　業自無妨礙(賀孫/)¶
孟子説知言䖏只有詖淫邪遁四者知言是㡬多工夫¶
　何故只説此四字盖天地之理不過是與非而已既¶
<pb:KR3a0047_WYG_052-67a>¶
　知得箇非便識箇是矣且如十句言語四句是有詖¶
　淫邪遁之病那六句便是矣(僴/)¶
或問詖淫邪遁曰詖辭偏陂之辭也見詖辭則知其人¶
　之蔽於一偏如楊氏蔽於為我墨氏蔽扵兼愛皆偏¶
　也淫辭放蕩之辭也見淫辭則知其人之䧟扵不正¶
　而莫知省悟也見邪辭則知其人之離於道見遁辭¶
　則知其人之説窮而走也(去偽/)¶
問此四辭如何分别曰詖辭乃是偏放一邊如楊氏之¶
<pb:KR3a0047_WYG_052-67b>¶
　仁墨氏之義蔽者蔽於一而不見其二淫者廣大無¶
　涯䧟扵其中而不自知邪則已離扵正道而自立一¶
　箇門庭遁辭辭窮無可説又却自為一説如佛家言¶
　治産業皆實相既如此説怎生不出来治産業如楊¶
　朱云一毫何以利天下此是且分觧其説你且不拔¶
　一毫况其他乎大抵吾儒一句言語佛家只管説不¶
　休如荘周末篇説話亦此類今人與佛辨最不得便¶
　宜他却知吾説而用之如横渠正䝉乃是将無頭事¶
<pb:KR3a0047_WYG_052-68a>¶
　與人作言語(可學/)¶
詖辭知其所蔽詖是偏陂之陂偏扵一邊不見一籩只¶
　是蔽耳如遮蔽相似到得就偏説中説得淫辭便廣¶
　濶至有所䧟溺如䧟在水中不見四旁矣遂成一家¶
　邪説離扵正道到得後来説不通時便作走路所謂¶
　遁辭也如釋氏論理其初既偏反復譬喻其辭非不¶
　廣矣然畢竟離於正道去人倫把世事為幻妄後来¶
　亦自行不得到得窮䖏便説走路如云治生産業皆¶
<pb:KR3a0047_WYG_052-68b>¶
　與實相不相違背豈非遁辭乎孟子知言只是従知¶
　其偏䖏始(璘/)¶
詖是偏陂説得来一邊長一邊短其辭如此則知其心¶
　有所蔽矣淫是放蕩既有所蔽説得来漸次夸張其¶
　辭如此則知其心有所䧟矣邪辭是既䧟後一向邪¶
　僻離叛将去遁詞是既離後走脚底話如楊氏本自¶
　不拔一毛而利天下却説天下非一毛所䏻利夷子¶
　本説愛無差等却説施由親始佛氏本無父母却説¶
<pb:KR3a0047_WYG_052-69a>¶
　父母經皆是遁辭(人傑○賜録云詖辭是一邊長一/邊短如人之跛倚縁他只見這一)¶
　(邊都不見那一邊是以蔽少間説得這一邊濶大了/其辭放蕩便知他心䧟在這裏邪説是一向逺了遁)¶
　(辭是走脚底話如/墨者夷之云云)¶
詖是險陂不可行故蔽塞淫是説得虛大故有䧟溺邪¶
　則離正道遁則窮惟窮故遁如儀秦楊墨荘列之説¶
　皆具四者(徳眀/)¶
詖淫邪遁蔽䧟離窮四者相因心有所蔽只見一邊不¶
　見一邊如楊氏為我墨氏兼愛各只見一邊故其辭¶
<pb:KR3a0047_WYG_052-69b>¶
　詖而不平蔽則䧟溺深入之義也故其辭放蕩而過¶
　䧟則離離是開去愈逺也故其辭邪離則窮窮是説¶
　不去也故其辭遁遁如夷之之言是也(閎祖/)¶
先之問詖淫邪遁四者相因之説如何曰詖辭初間只¶
　是偏了所以偏者止縁他蔽了一邊如被物隔了只¶
　見一邊初間是如此後来只管䧟入裏面去漸漸只¶
　管説得濶了支蔓淫溢才恁地䧟入深了於是一向¶
　背却正路遂與正路相離了既離了正路他那物事¶
<pb:KR3a0047_WYG_052-70a>¶
　不成物事畢竟用不得其説必至於窮為是他説窮¶
　了又為一説以自遁如佛家之説(賀孫/)¶
或問詖淫邪遁四者相因之説曰詖字是遮了一邊只¶
　見一邊如陂字亦是一邊髙一邊低跛字亦是脚一¶
　邊長一邊短皆是只有一邊之意淫辭知其所䧟淫¶
　便是就所詖處多了被他只㸔得這一邊都盖了那¶
　一邊如人攧在水裏只見得那水更不見有平正底¶
　道理詖是少了那一邊淫是添了這一邊然詖與淫¶
<pb:KR3a0047_WYG_052-70b>¶
　只是見偏了猶自是道理在然只管淫而不止便失¶
　了那道理既是不正無縁立得住便至於遁遁則多¶
　討物理前来遮盖¶
沈荘仲問詖淫邪遁之辭文蔚曰如荘周放浪之言所¶
　謂淫辭曰如此分不得只是心術不正便自節次生¶
　此四者如楊墨自有楊墨底詖滛邪遁佛老自有佛¶
　老底詖淫邪遁申韓自有申韓底詖淫邪遁如近世¶
　言功利者又自有一種詖淫邪遁不特是如此有一¶
<pb:KR3a0047_WYG_052-71a>¶
　様苟且底人議論不正亦能使是非反覆張安道説¶
　本朝風俗淳厚自范文正公一變遂為崖異刻薄後¶
　來安道門人和其言者甚衆至今士大夫莫能辨眀¶
　豈不可畏(文蔚/)¶
問詖淫邪遁之辭楊墨似詖荘列似淫儀秦似邪佛似¶
　遁曰不必如此分别有則四者俱有其序自如此詖¶
　是偏陂不平譬似路一邊髙一邊低便不可行便是¶
　蔽塞了一邊既蔽塞則其勢必至於放蕩而䧟溺淫¶
<pb:KR3a0047_WYG_052-71b>¶
　而䧟溺必至於邪僻而叛道才問着便遁而窮且如¶
　楊墨為我兼愛之説可謂是偏頗至於摩頂放踵拔¶
　一毛利天下不為便是不可行夷之云愛無差等施¶
　由親始不是他本意只為被孟子勘破其詞窮遂為¶
　此説是遁也如佛學者初有桑下一宿之説及行不¶
　得乃云種種營生無非善法皆是遁也(徳眀/)¶
淫邪辭相互(可學/)¶
孟子離此四病所以知人言有四病(方/)¶
<pb:KR3a0047_WYG_052-72a>¶
問程子説孟子知言譬如人在堂上方能辨堂下人曲¶
　直所謂在堂上者莫只是喻心通於道者否曰此只¶
　是言見識髙似他方能辯他是非得失若見識與他¶
　一般如何觧辨得他(廣○士毅録云纔髙於衆人了/方見得與衆人一般低立在堂)¶
　(下如何辨/得人長短)¶
問孟子知言䖏生扵其心害扵其政先政而後事闢楊¶
　墨處説作於其心害於其事先事而後政曰先事而¶
　後政是自微而至著先政而後事是自大綱而至節¶
<pb:KR3a0047_WYG_052-72b>¶
　目(雉/)¶
孟子説知言養氣䖏止是到聖人復起必從吾言矣住¶
　公孫丑疑孟子説知言養氣忒擔當得大故引我於¶
　辭命則不能以詰孟子孟子對以惡是何言也丑又¶
　問昔者子夏子㳺子張皆得聖人之一體意欲以孟¶
　子比聖人故孟子推尊聖人以為已不敢當遂云姑¶
　舎是(去偽/)¶
問顔子具體而微微是微小或隠微之微曰微只是小¶
<pb:KR3a0047_WYG_052-73a>¶
　然文意不在小字上只是説體全與不全(㝢/)¶
顔子所知所行事事只與聖人争些子所以曰具體而¶
　微(燾/)¶
具體而微伊川言合下小是言氣禀如三月不違則有¶
　乏處(因五峰與張/栻説○方)¶
問浩然之氣後面説伯夷伊尹孔子是則同䖏曰後面¶
　自是散説出去不須更回引前頭這裏地位極髙浩¶
　然之氣又不足言不須更説氣了有百里之地則足¶
<pb:KR3a0047_WYG_052-73b>¶
　以有天下然行一不義殺一不辜則有所不為此是¶
　甚麽様氣象大段是極至處了雖使可以得天下然¶
　定不肯将一毫之私来壊了這全體古之聖人其大¶
　根脚同䖏皆在此如伊尹非其義也非其道也一介¶
　不以與人一介不以取諸人繫馬千駟禄之以天下¶
　弗視弗顧與此所論一般聖人同䖏大概皆在此扵¶
　此而不同則不足以言聖人矣某舊説孟子先説知¶
　言而公孫丑先問養氣者承上文方論志氣而言也¶
<pb:KR3a0047_WYG_052-74a>¶
　今㸔来他問得却自有意思盖知言是那後面合尖¶
　末梢頭䖏合當留在後面問如大學所論自修身正¶
　心却説到致知格物盖致知格物是末梢尖䖏須用¶
　自上説下来方為有序也又曰公孫丑善問問得愈¶
　宻盛水不漏若論他㑹恁地問則不當云軻之死不¶
　得其傳不知後来怎生不可曉或是孟子自作此書¶
　潤飾過不可知(僴/)¶
得百里皆能朝諸侯是徳之盛行一不義殺一不辜不¶
<pb:KR3a0047_WYG_052-74b>¶
　為是心之正不肯将那小䖏害了那大䖏亦如伊尹¶
　雖禄之天下不顧千駟弗視到那一介䖏亦不輕取¶
　予(燾/)¶
根夲節目不容不同得百里之地而朝諸侯有天下此¶
　是甚次第人行一不義殺一不辜而得天下不為直¶
　是守得定(閎祖/)¶
問夷尹得百里之地果能朝諸侯有天下否曰孟子如¶
　此説想是如此然二子必不肯為問孟子比顔子如¶
<pb:KR3a0047_WYG_052-75a>¶
　何曰孟子不如顔子顔子較細問孟子亦有任底意¶
　否曰然孟子似伊尹(僴/)¶
問夷惠曰伯夷格局更髙似栁下惠道夫曰㸔他伯夷¶
　有壁立萬仭之氣曰然(道夫/)¶
或問宰我子貢有若智足以知聖人汙不至阿其所好¶
　曰汙是汙下不平䖏或當時方言未可知當属上文¶
　讀(去偽/)¶
古人之政不可得而見只是當時所制之禮便知得當¶
<pb:KR3a0047_WYG_052-75b>¶
　時所施之政(淳/)¶
伯豐問見其禮而知其政聞其樂而知其徳是謂夫子¶
　是謂他人曰只是大概如此説子貢之意盖言見人¶
　之禮便可知其政聞人之樂便可知其徳所以由百¶
　世之後等百世之王莫有䏻違我之見者所以斷然¶
　謂自生民以来未有孔子此子貢以其所見而知夫¶
　子之聖如此也一説夫子見人之禮而知其政聞人¶
　之樂而知其徳由百世之後等百世之王莫有䏻逃¶
<pb:KR3a0047_WYG_052-76a>¶
　夫子之見者此子貢所以知其為生民以来未有也¶
　然不如前説之順¶
　¶
　¶
　¶
　¶
　¶
　¶
<pb:KR3a0047_WYG_052-76b>¶
　¶
　¶
　¶
　¶
　¶
　¶
　¶
　朱子語類卷五十二¶
