# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:37.725716
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷二十三
<pb:KR3a0047_WYG_023-1a>¶
欽定四庫全書¶
　朱子語類卷二十三¶
　　論語五¶
　　　為政篇上¶
　　　　為政以德章¶
問為政以徳莫是以其徳為政否曰不必&KR0378;這以字為¶
　政以徳只如為政有徳相似(節/)¶
亞夫問為政以徳(云云/)曰人之有徳發之於政如水便¶
<pb:KR3a0047_WYG_023-1b>¶
　是箇濕底物事火便是箇熱底物事有是徳便有是¶
　政(植/)¶
徳與政非兩事只是以徳為本則能使民歸若是所令¶
　反其所好則民不從(義剛/)¶
文振問為政以徳莫是以身率之曰不是強去率它湏¶
　知道未為政前先有是徳若道以身率之此語便粗¶
　了(時舉○鄭録云徳是得/之於我者更思此意)¶
或問為政以徳曰為政以徳不是欲以徳去為政亦不¶
<pb:KR3a0047_WYG_023-2a>¶
　是塊然全無所作為但徳脩於己而人自感化然感¶
　化不在政事上却在徳上盖政者所以正人之不正¶
　豈無所作為但人所以歸往乃以其徳耳故不待作¶
　為而天下歸之如衆星之拱北極也(銖/)¶
為政以徳非是不用刑罰號令但以徳先之耳以徳先¶
　之則政皆是徳上蔡說辰非是北辰乃天之北極天¶
　如水車北辰乃軸處水車動而軸未嘗動上蔡所云¶
　乃北斗北斗同衆星一日一周天安得謂之居其所¶
<pb:KR3a0047_WYG_023-2b>¶
　(可學/)¶
衆問為政以徳章曰此全在徳字徳字從心者以其得¶
　之於心也如為孝是心中得這箇孝為仁是心中得¶
　這箇仁若只是外面恁地中心不如此便不是徳凡¶
　六經言徳字之意皆如此故曰忠信所以進徳也忠¶
　信者謂實得於心方為徳也為政以徳者不是把徳¶
　去為政是自家有這徳人自歸仰如衆星拱北辰北¶
　辰者天之樞紐(乃是天中央安樞處天動而/樞不動不動音正樞星位)樞有五¶
<pb:KR3a0047_WYG_023-3a>¶
　星其前一眀者太子其二最眀者曰帝座乃太一之¶
　常居也其後一箇分外開得些子而不甚明者極星¶
　也惟此一處不動衆星於北辰亦是自然環向非有¶
　意於共之也(子䝉/)¶
問北辰北極也不言極而言辰何義曰辰是大星又云¶
　星之界分亦謂之辰如十二辰是十二箇界分極星¶
　亦㣲轉只是不離其所不是星全不動是箇&KR0987;腦上¶
　一位子不離其所因舉晉志云北極五星天運無窮¶
<pb:KR3a0047_WYG_023-3b>¶
　三光迭耀而極星不移故曰居其所而衆星共之(銖/○)¶
　(論北/辰)¶
安卿問北辰曰北辰是那中間無星處這些子不動是¶
　天之樞紐北辰無星縁是人要取此為極不可無箇¶
　記認故就其傍取一小星謂之極星這是天之極紐¶
　如那門笋子様又似箇輪藏心藏在外面動這裏面¶
　心都不動義剛問極星動不動曰極星也動只是它¶
　近那辰後雖動而不覺如那射糖盤子様那北辰便¶
<pb:KR3a0047_WYG_023-4a>¶
　是中心樁子極星便是近樁底㸃子雖也隨那盤子¶
　轉却近那樁子轉得不覺今人以管去窺那極星見¶
　其動来動去只在管裏面不動出去向来人說北極¶
　便是北辰皆只說北極不動至本朝人方去推得是¶
　北極只是北辰頭邊而極星依舊動又一說那空無¶
　星處皆謂之辰康節說日月星辰自是四件辰是一¶
　件天上分為十二段即十二辰辰天壤也此說是每¶
　一辰各有㡬度謂如日月宿於角㡬度即所宿處是¶
<pb:KR3a0047_WYG_023-4b>¶
　辰也故曰日月所㑹之處為辰又曰天轉也非東而¶
　西也非循環磨轉却是側轉義剛言樓上渾儀可見¶
　曰是直卿舉鄭司農五表日景之說曰其說不是不¶
　如鄭康成之說又曰南極在地下中處南北極相對¶
　天雖轉極却在中不動義剛問如說南極見老人夀¶
　則是南極也解見曰南極不見是南邊自有一老人¶
　星南極髙時解浮得起来(義剛/)¶
問北辰是甚星集注以為北極之中星天之樞也上蔡¶
<pb:KR3a0047_WYG_023-5a>¶
　以為天之機也以其居中故謂之北極以其周建於¶
　十二辰之舍故謂之北辰不知是否曰以上蔡之明¶
　敏於此處却不深攷北辰即北極也以其居中不動¶
　而言是天之樞軸天形如雞子旋轉極如一物横亘¶
　居中兩頭枰定一頭在北上是為北極居中不動衆¶
　星環向也一頭在南是為南極在地下人不可見因¶
　舉先生感興詩云感此南北極樞軸遥相當即是北¶
　極否曰然又問太一有常居太一是甚星曰此在史¶
<pb:KR3a0047_WYG_023-5b>¶
　記中說太一星是帝座即北極也以星神位言之謂¶
　之太一以其所居之處言之謂之北極太一如人主¶
　極如帝都也詩云三辰環侍傍三辰謂何曰此以日¶
　月星言也(㝢/)¶
問謝氏云以其居中故謂之北極先生云非是何也曰¶
　所謂以其所建周於十二辰者自是北斗史記載北¶
　極有五星太一常居中是極星也辰非星只是星中¶
　間界分其極星亦㣲動惟辰不動乃天之中猶磨之¶
<pb:KR3a0047_WYG_023-6a>¶
　心也沈存中謂始以管窺其極星不入管後旋大其¶
　管方見極星在管絃上轉(一之/)¶
子上問北極曰北極自是北極居中不動者史記天官¶
　書可見謝顯道所說者乃北斗北斗固運轉也(璘/)¶
問集注云徳者行道而有得於身也後改身作心如何¶
　曰凡人作好事若只做得一件兩件亦只是勉強非¶
　是有得所謂得者謂其行之熟而心安於此也如此¶
　去為政自是人服譬如今有一箇好人在說話聽者¶
<pb:KR3a0047_WYG_023-6b>¶
　自是信服所謂無為非是盡廢了許多簿書之類但¶
　是我有是徳而彼自服不待去用力教他来服耳(義/剛)¶
　(○集/注)¶
行道而有得於身身當改作心諸經注皆如此又曰古¶
　人製字皆不苟如徳字中間從心便是曉此理(僴/)¶
舊說徳者行道而有得於身今作得於心而不失諸書¶
　未及改此是通例安卿曰得於心而不失可包得行¶
　道而有得於身曰如此較牢固真箇是得而不失了¶
<pb:KR3a0047_WYG_023-7a>¶
　(義剛/)¶
問無為而天下歸之曰以身率人自是不勞力禮樂刑¶
　政固不能廢只是本分做去不以智術籠絡天下所¶
　以無為(明作/)¶
問為政以徳如何無為曰聖人合做處也只得做如何¶
　不做得只是不生事擾民但為徳而民自歸之非是¶
　說行此徳便要民歸我如齊桓晉文做此事便要民¶
　如此如大蒐以示禮伐原以示信之類但聖人行徳¶
<pb:KR3a0047_WYG_023-7b>¶
　於上而民自歸之非有心欲民之服也(僴/)¶
子善問為政以徳然後無為聖人豈是全無所為邪曰¶
　聖人不是全無一事如舜做許多事豈是無事但民¶
　心歸向處只在徳上却不在事上許多事都從徳上¶
　出若無徳而徒去事上理㑹勞其心志只是不服為¶
　政以徳一似燈相似油多便燈自明(恪○賀孫録云/子善問為政以)¶
　(徳然後無為曰此不是全然不為但以/徳則自然感化不見其有為之迹耳)¶
問邵漢臣為政以徳然後無為是如何漢臣對徳者有¶
<pb:KR3a0047_WYG_023-8a>¶
　道於身之謂自然人自感化曰看此語程先生說得¶
　也未盡只說無為還當無為而治無為而不治這合¶
　著得政者正也子帥以正則莫敢不正而天下歸之却¶
　方與譬北辰居其所而衆星共之相似邵因舉集注¶
　中所備録者曰下面有許多話却亦自分曉(賀孫/)¶
問為政以徳老子言無為之意莫是如此否曰不必老¶
　子之言無為孔子嘗言無為而治者其舜也與夫何¶
　為哉恭己正南面而已矣老子所謂無為便是全不¶
<pb:KR3a0047_WYG_023-8b>¶
　事事聖人所謂無為者未嘗不為依舊是恭己正南¶
　面而已矣是己正而物正篤恭而天下平也後世天¶
　下不治者皆是不能篤恭盡敬若能盡其恭敬則視¶
　必眀聽必聰而天下之事豈有不理(卓○賀孫録云/老子所謂無為)¶
　(只是簡忽聖人所謂無為却是付之當然之理如曰/無為而治者其舜也與夫何為哉恭己正南面而已)¶
　(這是甚麽様本領豈/可與老氏同日而語)¶
　　　　詩三百章¶
若是常人言只道一箇思無邪便了便畧了那詩三百¶
<pb:KR3a0047_WYG_023-9a>¶
　聖人須是從詩三百逐一篇理㑹了然後理㑹思無¶
　邪此所謂下學而上達也今人止務上達自要免得¶
　下學如說道灑掃應對進退便有天道都不去做那¶
　灑掃應對進退之事到得灑掃則不安於灑掃進退¶
　則不安於進退應對則不安於應對那裏面曲折去¶
　處都鶻突無理㑹了這箇須是去做到得熟了自然¶
　貫通到這裏方是一貫古人由之而不知今人不由¶
　而但求知不習而但求察(賀孫/)¶
<pb:KR3a0047_WYG_023-9b>¶
居父問思無邪曰三百篇詩只是要得人思無邪思無¶
　邪三字代得三百篇之意(賀孫/)¶
思無邪一句便當得三百篇之義了三百篇之義大槩¶
　只要使人思無邪若只就事上無邪未見得實如何¶
　惟是思無邪方得思在人㝡深思主心上(佐/)¶
或問思無邪曰此詩之立教如此可以感發人之善心¶
　可以懲創人之逸志(祖道/)¶
問思無邪曰若言作詩者思無邪則其間有邪底多盖¶
<pb:KR3a0047_WYG_023-10a>¶
　詩之功用能使人無邪也(植/)¶
徐問思無邪曰非言作詩之人思無邪也盖謂三百篇¶
　之詩所美者皆可以為法而所刺者皆可以為戒讀¶
　之者思無邪耳作之者非一人安能思無邪乎只是¶
　要正人心統而言之三百篇只是一箇思無邪析而¶
　言之則一篇之中自有一箇思無邪(道夫/)¶
思無邪乃是要使讀詩人思無邪耳讀三百篇詩善為¶
　可法惡為可戒故使人思無邪也若以為作詩者思¶
<pb:KR3a0047_WYG_023-10b>¶
　無邪則桑中溱洧之詩果無邪耶某詩傳云小序以¶
　為此漢儒所作如桑中溱洧之類皆是淫奔之人所¶
　作非詩人作此以譏刺其人也聖人存之以見風俗¶
　如此不好至於做出此詩来使讀者有所愧耻而以¶
　為戒耳吕伯恭以為放鄭聲矣則其詩必不存某以¶
　為放是放其聲不用之郊廟賔客耳其詩則固存也¶
　如周禮有官以掌四夷之樂盖不以為用亦存之而¶
　已伯恭以為三百篇皆正詩皆好人所作某以為正¶
<pb:KR3a0047_WYG_023-11a>¶
　聲乃正雅也至於國風逐國風俗不同當是周之樂¶
　師存列國之風耳非皆正詩也如二南固正矣鄭衛¶
　詩分眀是有鄭衛字安得謂之正乎鄭漁仲詩辨將¶
　仲子只是淫奔之詩非刺仲子之詩也某自幼便知¶
　其說之是然太史公謂三百篇詩聖人刪之使皆可¶
　弦歌伯恭泥此以為皆好蓋太史之評自未必是何¶
　必泥乎(璘/)¶
或曰先儒以三百篇之義皆思無邪先生笑曰如吕伯¶
<pb:KR3a0047_WYG_023-11b>¶
　恭之說亦是如此讀詩記序說一大段主張箇詩說¶
　三百篇之詩都如此看来只是說箇可以怨言詩人¶
　之情寛緩不迫優柔温厚而已只用他這一說便瞎¶
　却一部詩眼矣(僴/)¶
問如先生說思無邪一句却如何說曰詩之意不一求¶
　其切於大體者惟思無邪足以當之非是謂作者皆無¶
　邪心也為此說者乃主張小序之過詩三百篇大抵¶
　好事足以勸惡事足以戒如春秋中好事至少惡事¶
<pb:KR3a0047_WYG_023-12a>¶
　至多此等詩鄭漁仲十得其七八如將仲子詩只是¶
　淫奔艾軒亦見得向與伯恭論此如桑中等詩若以¶
　為刺則是抉人之隂私而形之於詩賢人豈宜為此¶
　伯恭云只是直說答之云伯恭如見人有此事肯作¶
　詩直說否伯恭平日作詩亦不然伯恭曰聖人放鄭¶
　聲又却取之如何曰放者放其樂耳取者取其詩以¶
　為戒今所謂鄭衛樂乃詩之所載伯恭云此皆是雅¶
　樂曰雅則大雅小雅風則國風不可紊亂言語之間¶
<pb:KR3a0047_WYG_023-12b>¶
　亦自可見且如清廟等詩是其力量鄭衛風如今歌¶
　曲此等詩豈可陳於朝廷宗廟此皆司馬遷之過伯¶
　恭多引此為辨嘗語之云司馬遷何足證子約近亦¶
　以書問止乎禮義答之云詩有止乎禮義者亦有不¶
　止乎禮義者(可學/)¶
問思無邪子細思之只是要讀詩者思無邪曰舊人說¶
　似不通中間如許多淫亂之風如何要思無邪得如止¶
　乎禮義中間許多不正詩如何㑹止乎禮義怕當時¶
<pb:KR3a0047_WYG_023-13a>¶
　大約說許多中格詩却不指許多淫亂底説某看來詩¶
　三百篇其說好底也要教人思無邪說不好底也要¶
　教人思無邪只是其它便就一事上各見其意然事¶
　事有此意但是思無邪一句方盡得許多意問直指¶
　全體是如何曰只說思無邪一語直截見得詩教之¶
　本意是全備得許多零碎底意又曰聖人言詩之教¶
　只要得人思無邪其它篇篇是這意思惟是此一句¶
　包說得盡某㸔詩要人只將詩正文讀自見其意今¶
<pb:KR3a0047_WYG_023-13b>¶
　人都縁這序少間只要說得序通却將詩意来合序¶
　說却不要說教詩通吕子約一畨說道近㸔詩有所¶
　得待取来㸔却只是說得序通某意間非獨將序下¶
　文去了首句甚麽也亦去了且如漢廣詩下面㡬句¶
　猶似說得通上一句說徳廣所及也是說甚麽又如¶
　說賔之初筵衛武公刺時也韓詩說是衛武公自悔¶
　之詩看来只是武公自悔國語說武公年九十猶箴¶
　警于國曰羣臣無以我老耄而舍我必朝夕端恪以¶
<pb:KR3a0047_WYG_023-14a>¶
　交戒我看這意思只是悔過之詩如抑之詩序謂衛¶
　武公刺厲王亦以自警也後来又考見武公時厲王¶
　已死又為之說是追刺凡詩說美惡是要那人知如¶
　何追刺以意度之只是自警他要篇篇有美刺故如¶
　此說又說道亦以自警兼是說正雅變雅㸔變雅中¶
　亦自煞有好詩不消分變雅亦得如楚茨信南山甫¶
　田大田諸篇不待㸔序自見得為祭祀及稼穡田政¶
　分明到序說出来便道是傷今思古陳古刺今那裏¶
<pb:KR3a0047_WYG_023-14b>¶
　見得如卷阿是說召康公戒成王如何便到後靣民¶
　勞板蕩刺厲王中間一截是幾時却無一事係美刺¶
　只縁他須要有美有刺美便是成康時君刺只是幽¶
　厲所以其說皆有可疑問怕是聖人刪定故中間一¶
　截無存者曰怕不㑹刪得許多如太史公說古詩三¶
　千篇孔子刪定三百怕不㑹刪得如此多(賀孫/)¶
問集注以為凡言善者足以感發人之善心言惡者足¶
　以懲創人之逸志而諸家乃專主作詩者而言何也¶
<pb:KR3a0047_WYG_023-15a>¶
　曰詩有善有惡頭面最多而惟思無邪一句足以該¶
　之上至於聖人下至於淫奔之事聖人皆存之者所¶
　以欲使讀者知所懲勸其言思無邪者以其有邪也¶
　直卿曰詩之善惡如藥之参苓巴豆而思無邪乃藥¶
　之單方足以當是藥之善惡者也曰然道夫曰如此¶
　則施之六經可也何必詩曰它經不必言又曰詩恰¶
　如春秋春秋皆亂世之事而聖人一切裁之以天理¶
　(道夫○/集注)¶
<pb:KR3a0047_WYG_023-15b>¶
問夫子言三百篇詩可以興善而懲惡其用皆要使人¶
　思無邪而已(云云/)曰便是三百篇之詩不皆出於情¶
　性之正如闗睢二南詩四牡鹿鳴詩文王大明詩是¶
　出於情性之正桑中鶉之奔奔等詩豈是出於情性¶
　之正人言夫子刪詩看来只是採得許多詩往往只¶
　是刋定聖人當来刋定好底詩便吟咏興發人之善¶
　心不好底詩便要起人羞惡之心又曰詩三百篇雖¶
　桑中鶉奔等詩亦要使人思無邪一句可以當得三¶
<pb:KR3a0047_WYG_023-16a>¶
　百篇之義猶云三百篇詩雖各因事而發其用歸於¶
　使人思無邪然未若思無邪一句說得直截分别(南/升)¶
　(○時舉/録别出)¶
文振問思無邪曰人言夫子刪詩看来只是採得許多¶
　詩夫子不曾刪去往往只是刋定而已聖人當来刋¶
　定好底詩便要吟咏興發人之善心不好底詩便要¶
　起人羞惡之心皆要人思無邪盖思無邪是魯頌中¶
　一語聖人却言三百篇詩惟魯頌中一言足以盡之¶
<pb:KR3a0047_WYG_023-16b>¶
　(時舉/)¶
問所謂其言㣲婉各因一事而發曰一事如淫奔之詩¶
　只刺淫奔之事如暴虐之詩只刺暴虐之事思無邪¶
　却凡事無所不包也又曰陳少南要廢魯頌忒煞輕¶
　率它作序却引思無邪之說若廢了魯頌却沒這一¶
　句(㝢/)¶
或問思無邪如何是直指全體曰詩三百篇皆無邪思¶
　然但逐事無邪爾唯此一言舉全體言之因曰夏之¶
<pb:KR3a0047_WYG_023-17a>¶
　日冬之夜百嵗之後歸于其居冬之夜夏之日百嵗¶
　之後歸于其室此無邪思也出其東門有女如雲雖¶
　則如雲匪我思存縞衣綦巾&KR0147;樂我員此亦無邪思¶
　也為子而賦凱風亦無邪思也為臣而賦北門亦無¶
　邪思也但不曽說破爾惟思無邪一句便分明說破¶
　或曰如淫奔之詩如何曰淫奔之詩固邪矣然反之¶
　則非邪也故某說其善者可以感發人之善心惡者¶
　可以懲創人之逸志(廣/)¶
<pb:KR3a0047_WYG_023-17b>¶
程子曰思無邪誠也誠是實心之所思皆實也(明作○/程子說)¶
問思無邪誠也非獨是行無邪直是思無邪方是誠曰¶
　公且未要說到這裏且就詩三百如何一言以蔽之¶
　曰思無邪集注說要使人得情性之正情性是貼思¶
　正是貼無邪此如做時文相似只恁地貼方分曉若¶
　好善惡惡皆出於正便㑹無邪若果是正自無虚偽¶
　自無邪若有時也自入不得(賀孫/)¶
問思無邪曰不但是行要無邪思也要無邪誠者合内¶
<pb:KR3a0047_WYG_023-18a>¶
　外之道便是表裏如一内實如此外也實如此故程¶
　子曰思無邪誠也(時舉/)¶
思無邪誠也不專說詩大抵學者思常要無邪况視聽¶
　言動乎誠是表裏都恁地實又曰不獨行處要如此¶
　思處亦要如此表裏如此方是誠¶
伊川曰思無邪誠也每常只泛看過子細思量極有義¶
　理蓋行無邪未是誠思無邪乃可為誠也(賀孫/)¶
問思無邪誠也所思皆無邪則便是實理曰下實理字¶
<pb:KR3a0047_WYG_023-18b>¶
　不得只得下實心字言無邪也未見得是實行無邪¶
　也未見得是實惟思無邪則見得透底是實(義剛/)¶
問程子曰思無邪誠也曰思在言與行之先思無邪則¶
　所言所行皆無邪矣惟其表裏皆然故謂之誠若外¶
　為善而所思有不善則不誠矣為善而不終今日為¶
　之而明日廢則不誠矣中間㣲有些核子消化不盡¶
　則亦不誠矣又曰伊川誠也之說也麤(胡泳○僴/録别出)¶
因言思無邪與意誠曰有此種則此物方生無此種生¶
<pb:KR3a0047_WYG_023-19a>¶
　箇甚麽所謂種者實然也如水之必濕火之必燒自¶
　是住不得思無邪表裏皆誠也若外為善而所思有¶
　不善則不誠矣為善而不終今日為之而明日廢忘¶
　則不誠矣中間㣲有些核子消化不破則不誠矣又¶
　曰思無邪有兩般伊川誠也之說也麤(僴/)¶
問思無邪誠也曰人聲音笑貌或有似誠者然心有不¶
　然則不可謂之誠至於所思皆無邪安得不謂之誠¶
　(夔孫/)¶
<pb:KR3a0047_WYG_023-19b>¶
因潘子善問詩三百章遂語諸生伊川解思無邪一句¶
　如何只著一箇誠也伊川非是不㑹說只著此二字¶
　不可不深思大凡看文字這般所在須教看得出思¶
　無邪誠也是表裏皆無邪徹底無毫髮之不正世人¶
　固有修餙於外而其中未必能純正惟至於思亦無¶
　邪斯可謂之誠(賀孫/)¶
義剛說思無邪集注云誠也之意先生曰伊川不是不¶
　㑹說却將一誠字解了且如今人固有言無邪者亦¶
<pb:KR3a0047_WYG_023-20a>¶
　有事無邪者然未知其心如何惟思無邪則是其心¶
　誠實矣又曰詩之所言皆思無邪也如闗睢便是說¶
　樂而不淫哀而不傷葛覃便是說節儉等事皆歸於¶
　思無邪也然此特是就其一事而言未足以括盡一¶
　詩之意惟思無邪一語足以蓋盡三百篇之義盖如¶
　以一物盖盡衆物之意(義剛/)¶
林問思無邪曰人之踐履處可以無過失若思慮亦至¶
　於無邪則是徹底誠實安得不謂之誠(人傑/)¶
<pb:KR3a0047_WYG_023-20b>¶
李兄問思無邪伊川說作誠是否曰誠是在思上發出¶
　詩人之思皆情性也情性本出於正豈有假偽得来¶
　底思便是情性無邪便是正以此觀之詩三百篇皆¶
　出於情性之正(卓/)¶
問思無邪曰只此一言當盡得三百篇之義讀詩者只¶
　要得思無邪耳看得透每篇各是一箇思無邪總三¶
　百篇亦只是一箇思無邪毋不敬禮之所以為教思¶
　無邪詩之所以為教(㝢○范/氏說)¶
<pb:KR3a0047_WYG_023-21a>¶
問思無邪曰前軰多就詩人上說思無邪發乎情止乎¶
　禮義某疑不然不知教詩人如何得思無邪如文王¶
　之詩稱頌盛徳盛美處皆吾所當法如言邪僻失道¶
　之人皆吾所當戒是使讀詩者求無邪思分而言之¶
　三百篇各是一箇思無邪合三百篇而言總是一箇¶
　思無邪問聖人六經皆可為戒何獨詩也曰固是如¶
　此然詩中因情而起則有思欲其思出於正故獨指¶
　思無邪以示教焉問詩說思無邪與曲禮說毋不敬¶
<pb:KR3a0047_WYG_023-21b>¶
　意同否曰毋不敬是用功處所謂正心誠意也思無¶
　邪思至此自然無邪功深力到處所謂心正意誠也¶
　若學者當求無邪思而於正心誠意處著力然不先¶
　致知則正心誠意之功何所施所謂敬者何處頓放¶
　今人但守一箇敬字全不去擇義所以應事接物處¶
　皆顛倒了中庸博學之審問之慎思之明辨之篤行¶
　之孟子博學而詳說之將以反說約也顔子博我以¶
　文約我以禮從上聖賢教人未有不先自致知始(㝢/)¶
<pb:KR3a0047_WYG_023-22a>¶
思無邪不必說是詩人之思及讀詩之思大凡人思皆¶
　當無邪如毋不敬不必說是說禮者及看禮記者當¶
　如此大凡人皆當毋不敬(人傑○去偽録云此一句/出處止是說為孔子見得)¶
　(此一句皆當三百篇之/義故舉以為說餘同)¶
楊士訓尹叔問思無邪毋不敬曰禮言毋不敬是正心¶
　誠意之事詩言思無邪是心正意誠之事蓋毋者禁¶
　止之辭若自無不敬則亦心正意誠之事矣又曰孔¶
　子曰博學於文約之以禮顔子曰博我以文約我以¶
<pb:KR3a0047_WYG_023-22b>¶
　禮孟子曰博學而詳說之將以反說約也今若祗守¶
　著兩句如何做得須是讀了三百篇有所興起感發¶
　然後可謂之思無邪真箇坐如尸立如齊而後可以¶
　言毋不敬(道夫/)¶
問思無邪毋不敬是一意否曰思無邪有辨别毋不敬¶
　却是渾然好底意思大凡持敬程子所謂敬如有箇宅¶
　舍講學如逰騎不可便相離逺去須是於知處求行¶
　行處求知斯可矣(謨/)¶
<pb:KR3a0047_WYG_023-23a>¶
毋不敬思無邪毋不敬是渾然底思是已萌此處只争¶
　些(可學/)¶
上蔡說思無邪一條未甚親切東莱詩記編在擗初頭¶
　看它意只說得箇詩可以怨底意如何說思無邪(賀/孫)¶
　(○/義)¶
思無邪如正風雅頌等詩可以起人善心如變風等詩¶
　極有不好者可以使人知戒懼不敢做大叚好詩者¶
　大夫作那一等不好詩只是閭巷小人作前軰多説是¶
<pb:KR3a0047_WYG_023-23b>¶
　作詩之思不是如此其間多有淫奔不好底詩不成¶
　也是無邪思上蔡舉數詩只說得箇可以怨一句意¶
　思狹甚若要盡得可以興以下數句須是思無邪一¶
　語甚濶吕伯恭做讀詩記首載謝氏一段說話這一¶
　部詩便被此壊盡意思夫善者可以感發得人之善¶
　心惡者可以懲創得人之逸志今使人讀好底詩固¶
　是知勸若讀不好底詩便悚然戒懼知得此心本不¶
　欲如此者是此心之失所以讀詩者使人心無邪也¶
<pb:KR3a0047_WYG_023-24a>¶
　此是詩之功用如此(明作/)¶
問周氏說思無邪皆無心而思無心恐無縁有思曰不¶
　成三代直道而行人皆無心而思此是從引三代直¶
　道便誤認了(㽦/)¶
　　　　道之以政章¶
問道之以政曰聖人之意只為當時專用政刑治民不¶
　用徳禮所以有此言謂政刑但使之逺罪而已若是¶
　格其非心非徳禮不可聖人為天下何曽廢刑政来¶
<pb:KR3a0047_WYG_023-24b>¶
　(恪/)¶
道之以徳是躬行其實以為民先如必自盡其孝而後¶
　可以教民孝自盡其弟而後可以教民弟如此類宜¶
　其家人而後可以教國人宜兄宜弟而後可以教國¶
　人(賀孫/)¶
或問齊之以禮曰道之以徳是以感人之善心若不著¶
　禮以為之規矩如何齊得它須以禮齊之使賢者知¶
　所止不肖者有所跂反問格字曰是合格及格之格¶
<pb:KR3a0047_WYG_023-25a>¶
　使人之合法度而已(祖道/)¶
讀道之以徳齊之以禮曰纔說禮便自有箇中制賢者¶
　可以俯而就之不肖者便可企而及之(炎/)¶
問道之以徳齊之以禮曰這徳字只是適来說底徳以¶
　身率人人之氣質有淺深厚薄之不同故感者不能¶
　齊一必有禮以齊之如周官一書何者非禮以至嵗¶
　時属民讀法之屬無不備具者正所以齊民也齊之¶
　不從則刑不可廢若只道之以徳而無禮以約之則¶
<pb:KR3a0047_WYG_023-25b>¶
　儱統無收殺去格者至於善也如格于文祖格于上¶
　下與夫格物格者皆至也儲宰云此是堯舜地位曰¶
　古人有得百里之地而君之便能如此明道便是有¶
　此氣象(子䝉/)¶
問道之以徳齊之以禮曰資質好底便化不好底須立¶
　箇制度教人在裏面件件是禮後世專用以刑然不¶
　用刑亦無此理但聖人先以徳禮到合用處亦不容¶
　已有耻且格只將格字做至字看至是真箇有到處¶
<pb:KR3a0047_WYG_023-26a>¶
　如王假有廟格于上帝之格如遷善逺罪真箇是逺¶
　罪有勉強做底便是不至(季/札)¶
問道之以徳猶可致力齊之以禮州縣如何做得曰便¶
　是如今都蕩然無此家具了便也難得相應古人比¶
　閭之法比有長閭有師便真箇能行禮以帥之民都¶
　是教了底人故教人可以流通如一大圳水分數小¶
　圳去無不流通後世有聖賢作必不肯只恁休須法¶
　古從底做起始得(一之/)¶
<pb:KR3a0047_WYG_023-26b>¶
先之以法制禁令是合下有猜疑闗防之意故民不從¶
　又却齊之以刑民不見徳而畏威但圗目前苟免於¶
　刑而為惡之心未嘗不在先之以明徳則有固有之¶
　心者必觀感而化然稟有厚薄感有淺深又齊之以¶
　禮使之有規矩準繩之可守則民耻於不善而有以¶
　至於善(南升○/論全章)¶
道之以政齊之以刑民免而無耻道之以徳齊之以禮¶
　有耻且格此謂庶民耳若所謂士者行已有耻不待¶
<pb:KR3a0047_WYG_023-27a>¶
　上之命也(鎬/)¶
問道之以政齊之以刑道之以徳齊之以禮曰近見一¶
　朋友讀道徳功術䇿前一篇說得不是盡說術作不¶
　好後一篇却說得是曰有道徳則功術乃道徳之功¶
　道徳之術無道徳則功術方不好某嘗見一宰相説上¶
　甚有愛人之心不合被近日諸公愛把恢復来說了¶
　某應之曰公說得便不是公何不曰愛人乃所以為¶
　恢復恢復非愛人不能幹因問政刑徳禮四者如何¶
<pb:KR3a0047_WYG_023-27b>¶
　說曰此政與道徳功術一般有徳禮則政刑在其中¶
　不可專道政刑做不得底但不專用政刑(榦/)¶
道之以徳者是自身上做出去使之知所向慕齊之以¶
　禮者是使之知其冠婚䘮祭之儀尊卑小大之别教¶
　化知所趨既知徳禮之善則有耻而格於善若道齊¶
　之以刑政則不能化其心而但使之少革到得政刑¶
　少弛依舊又不知耻矣問刑政莫只是伯者之事曰¶
　專用政刑則是伯者之為矣(卓/)¶
<pb:KR3a0047_WYG_023-28a>¶
道之以徳集注云淺深厚薄之不一謂其間資稟信向¶
　不齊如此雖是感之以徳自有不肯信向底亦有太¶
　過底故齊一之以禮禮是五禮所謂吉㓙軍賔嘉須¶
　令一齊如此所謂賢者俯而就不肖者企而及正如¶
　齊之以刑亦然先立箇法制如此若不盡從便以刑¶
　罰齊之集注後面餘意是說聖人謂不可專恃刑政¶
　然有徳禮而無刑政又做不得聖人說話無一字無¶
　意味如只說齊之以徳道之以禮便不是了(眀作○/集注)¶
<pb:KR3a0047_WYG_023-28b>¶
道之以徳齊之以禮觀感得深而厚者固好若淺而薄¶
　者須有禮以齊之則民將視吾之禮必耻於不善而¶
　至於善矣(人傑/)¶
問道之以政齊之以刑范氏說則民無所不至語亦過¶
　否曰若只靠政刑去治民則民是㑹無所不至又問¶
　吕氏說云政刑能使懦者畏不能使強者革此之謂¶
　失其本心亦怕未如此曰這說亦是偏了若專政刑¶
　不獨是弱者怕強者也㑹怕到得有徳禮時非獨使¶
<pb:KR3a0047_WYG_023-29a>¶
　強者革弱者也㑹革因仁父問侯氏云刑政覇者之¶
　事曰專用刑政只是覇者事問桓文亦須有徳禮如¶
　左傳所云曰它只是借徳禮之名出做事如大蒐以¶
　示之禮伐原以示之信出定襄王以示之義它那曾¶
　有躬行徳禮之實這正是有所為而為之也聖人是¶
　見得自家合著恁地躬行那待臨時去做些又如漢¶
　髙祖為義帝發䘮那曾出於誠心只是因董公說分¶
　明借這些欺天下看它来意也只要項羽殺了它却¶
<pb:KR3a0047_WYG_023-29b>¶
　一意與項羽做頭底(賀孫○/集義)¶
　　　　吾十有五而志于學章¶
或問十五志學章曰聖人是生知安行(云云/)曰且莫說¶
　聖人只於巳上分說如何是志學如何是立如何是¶
　不惑如何是知天命如何是耳順如何是從心所欲¶
　不踰矩且理㑹這㡬箇字教分曉某所逐句下只解¶
　其字義直至後面方說聖人分上事今且說如何是¶
　志學曰心有所之謂之志志學則其心專一向這箇¶
<pb:KR3a0047_WYG_023-30a>¶
　道理上去曰說文義大槩也只如此說然更有意思¶
　在世間千岐萬路聖人為甚不向别路去只向這一¶
　路来志是心之深處故醫家謂志屬腎如今學者誰¶
　不為學只是不可謂之志于學如果能志于學則自¶
　住不得學而時習之到得說後自然一歩䟎一歩去¶
　如人當寒月自然向有火處去暑月自然向有風處¶
　去事君便從敬上去事親便從孝上去雖中間有難¶
　行處亦不憚其難直做教徹廣曰人不志學有兩種¶
<pb:KR3a0047_WYG_023-30b>¶
　一是全未有知了不肯為學者一是雖已知得又却¶
　說道但得本莫愁末了遂不肯學者曰後一種古無¶
　此只是近年方有之却是有兩種一種是全未有知¶
　者一種是雖知得了後却若存若亡不肯至誠去做¶
　者然知之而不肯為亦只是未嘗知之耳又曰如人¶
　要向箇所在去便是志到得那所在了方始能立立¶
　得牢了方能向上去(廣/)¶
問聖人十年工夫曰不須理㑹這箇且理㑹志于學能¶
<pb:KR3a0047_WYG_023-31a>¶
　志學許多科級須著還我(季札/)¶
吾十有五章曰看志字最要緊直須結裹在從心不踰¶
　矩上然又須循乎聖人為學之序方可(炎/)¶
問志學與立曰志是要求箇道猶是兩件物事到立時¶
　便是脚下已踏著了也(時舉/)¶
周問三十而立無所事志何也曰志方是趨向恁地去¶
　求討未得到此則志盡矣無用志了(淳/)¶
漢臣問立者立於斯道也曰立只是外物動揺不得(賀/)¶
<pb:KR3a0047_WYG_023-31b>¶
　(孫/)¶
問立是心有定守而物不能揺動否曰是¶
問孔子三十而立似與孟子四十不動心同如何曰四¶
　十而不惑却相似(壮祖/)¶
四十而不惑於事上不惑五十而知天命知所從来(徳/)¶
　(明/)¶
文振問四十不惑五十知天命曰此兩句亦相離不得¶
　不惑是隨事物上見這道理合是如此知天命是知¶
<pb:KR3a0047_WYG_023-32a>¶
　這道理所以然如父子之親須知其所以親只縁元¶
　是一箇人凡事事物物上須是見它本原一線来處¶
　便是天命(時舉/)¶
問四十而不惑是於事物當然之理如君之仁臣之敬¶
　父之慈子之孝之類皆曉之而不疑五十知天命是¶
　天道流行賦與萬物在人則所受之性所謂仁義禮¶
　智渾然無不該之全體知者知之而無不盡曰須是¶
　見得自家曾不惑曾知天命否方是切己又云天命¶
<pb:KR3a0047_WYG_023-32b>¶
　處未消說在人之性且說是付與萬物乃是事物所¶
　以當然之故如父之慈子之孝須知父子只是一箇¶
　人慈孝是天之所以與我者(南升/)¶
問先生教某不惑與知命處不惑是謂不惑於事物知¶
　命謂知其理之當然如或問所謂理之當然而不容¶
　已者某覺見豈有聖人既能不惑於事物矣又至於¶
　十年之乆然後知其理之當然曰今且據聖人之言¶
　如此且如此去看不可恁地較遲速逺近若做工夫¶
<pb:KR3a0047_WYG_023-33a>¶
　未到那貫通處如何得聖人次第如伊川說虎傷人¶
　須是真見得似那虎傷底方是(卓/)¶
問五十知天命集注云天命即天道也事物所以當然¶
　之故也如何是所以當然之故曰如孝親悌長此當¶
　然之事推其所以然處因甚如此學者未便㑹知此¶
　理聖人學力到此此理洞然它人用力乆亦須㑹到¶
　(㝢/)¶
卓問五十知天命何謂天命先生不答又問先生厲辭¶
<pb:KR3a0047_WYG_023-33b>¶
　曰某未到知天命處如何知得天命(淳/)¶
十五志于學三十守得定四十見得精詳無疑五十知¶
　天命天命是這許多柄子天命是源頭来處又曰因¶
　甚恁地知得来處(節/)¶
問六十而耳順在人之最末何也曰聽最是人所不著¶
　力所聞皆是道理無一事不是可見其義精仁熟如¶
　此(一之/)¶
問四十而不惑是知其然五十知天命是其所以然如¶
<pb:KR3a0047_WYG_023-34a>¶
　此說得否曰如門前有一溪其先得知溪中有水其¶
　後知得水源頭發源處如天命之謂性率性之謂道¶
　四十時是見得那率性之謂道五十時是見他天命¶
　之謂性到六十時是見得那道理爛熟後不待思量¶
　過耳便曉(義剛/)¶
問聖人生知安行所謂志學至從心等道理自幼合下¶
　皆已完具(云云/)曰聖人此語固是為學者立法然當¶
　初必亦是有這般意思聖人自覺見自有進處故如¶
<pb:KR3a0047_WYG_023-34b>¶
　此說聖人自說心中事而今也不可知只做得不可¶
　知待之曰立是大綱處把得定否曰立是事物侵奪¶
　它不得須子細看志是如何立是如何問伊川謂知¶
　天命而未至命從心方至命此說如何曰亦是這知¶
　天命是從不惑来不惑是見道理恁地灼然知天命¶
　是知箇原頭来處恁地徹(淳○總/論全章)¶
問志學便是一箇骨子後来許多節目只就這上進工¶
　夫從心所欲不踰矩自從容中道也曰固是志學時¶
<pb:KR3a0047_WYG_023-35a>¶
　便是知了只是箇小底知不惑知天命耳順却是箇¶
　大底知立便是從心不踰矩底根子從心不踰矩便¶
　是立底事只是到這裏熟却是箇大底立(文蔚/)¶
㬊問志于學章曰就志學上便討箇立底意思来就立¶
　上便討箇不惑底意思来人自志學之後十五年工¶
　夫方能有立立比不惑時立尚是箇持守底意思不¶
　惑便是事理不惑了然不惑方是事理不惑到知天¶
　命又是天之所以命我者無不知也須看那過接處¶
<pb:KR3a0047_WYG_023-35b>¶
　過得甚巧(植/)¶
叔蒙問看来此章要緊在志上曰固是到聖人三十時¶
　這志久交缷了又問五十知天命曰初来是知事物¶
　合著如此到知命却是和箇原来都知了器之問此¶
　章聖人自是言一生工夫效驗次第如此不似大學¶
　格物誠意正心脩身是隨處就實做工夫處否曰是¶
　聖人將許多鋪攤在七十嵗内㸔来合下已自耳順¶
　不踰矩了(㝢/)¶
<pb:KR3a0047_WYG_023-36a>¶
聖人亦大約將平生為學進徳處分許多段說十五志¶
　于學此學自是徹始徹終到四十不惑已自有耳順¶
　從心不踰矩意思但久而益熟年正七十若更加數¶
　十嵗也只是這箇終不然到七十便畫住了(賀孫/)¶
志學至從心所欲不踰矩只是一理先自人事做做来¶
　做去就上自長如事父孝事君忠初時也只忠孝後¶
　来便知所以孝所以忠移動不得四十不惑是於人¶
　事間不惑五十知皆自天命来伊川說以先知覺後¶
<pb:KR3a0047_WYG_023-36b>¶
　知以先覺覺後覺知是知此事覺是覺此理亦此意¶
　如行之而著習矣而察聖賢所說皆有兩節不可躐¶
　等(從周/)¶
呉仁父問十五志于學章知行如何分曰志學亦是要¶
　行而以知為重三十而立亦是本於知而以行為重¶
　志學是知之始不惑與知天命耳順是知之至三十¶
　而立是行之始從心所欲不踰矩是行之至如此分¶
　看(銖/)¶
<pb:KR3a0047_WYG_023-37a>¶
志于學是一面學一面力行至三十而立則行之効也¶
　學與不惑知天命耳順相似立與從心不踰矩相似¶
　又問四十而不惑何更待五十而知天命曰知天命¶
　是知得㣲妙而非常人之所可測度矣耳順則凡耳¶
　聞者便皆是道理而無凝滯伊川云知天命則猶思¶
　而得到耳順則不思而得也(僴/)¶
或問三十而立四十而不惑集注云立守之固也然恐¶
　未有不惑而能守者曰自有三節自志學至於立¶
<pb:KR3a0047_WYG_023-37b>¶
　是知所向而大綱把捉得定守之事也不惑是就把¶
　捉裏面理㑹得眀知之事也於此則能進自不惑至¶
　耳順是知之極也不踰矩是不待守而自固者守之¶
　極也(伯羽/)¶
問十五志于學章曰志學與不惑知天命耳順是一類¶
　立與從心所欲是一類志學一類是說知底意思立¶
　與從欲一類是說到底地位問未能盡知事物之當¶
　然何以能立曰如栽木立時已自根脚著土漸漸地¶
<pb:KR3a0047_WYG_023-38a>¶
　生將去問未知事物之所以然何以能不疑曰知事物¶
　之當然者只是某事知得是如此某事知得是如此¶
　到知其所以然則又上面見得一截又曰這箇說得¶
　都精問耳順曰程子謂知天命為思而得耳順為不¶
　思而得耳順時所聞皆不消思量不消擬議皆盡見¶
　得又問聞無道理之言亦順否曰如何得都有道理¶
　無道理底也見他是那裏背馳那裏欠闕那一邉道¶
　理是如何一見便一落索都見了(胡泳/)¶
<pb:KR3a0047_WYG_023-38b>¶
吾十有五而志于學古人於十五以前皆少習父兄之¶
　教已從事小學之中以習幼儀舞象舞勺無所不習¶
　到此時節他便自㑹發心去做自去尋這道理志者¶
　言心之念只在此上歩歩恁地做為之不厭三十而¶
　立者便自卓然自立不為他物移動任是說虚說空¶
　說功說利便都揺動他不得以至富貴不能淫貧賤不¶
　能移威武不能屈四十而不惑於事物當然更無所¶
　疑五十知天命則窮理盡性而知極其至矣立時則¶
<pb:KR3a0047_WYG_023-39a>¶
　未免有所把捉不惑則事至無疑勢如破竹迎刃而¶
　解矣不惑者見事也知天命者見理也伊川云先知¶
　先覺知是知此事覺是覺此理又問不惑者是知其¶
　然知天命者是知其所以然曰是如此如父之慈子¶
　之孝不惑者知其如此而為之知天命者謂因甚教¶
　我恁地不恁地不得是如何似覺得皆天命天理又¶
　曰志學是知立與不惑是行知天命耳順是知從心¶
　所欲又是行下面知得小上面知得較大下面行得¶
<pb:KR3a0047_WYG_023-39b>¶
　小上面又行得較大(子蒙/)¶
劉潜夫問從心所欲不踰矩莫是聖人極處否曰不須¶
　如此說但當思聖人十五志學所志者何事三十而¶
　立所立者何事四十而不惑不惑之意如何五十知¶
　天命知得了是如何六十耳順如何是耳順每每如¶
　此省察體之於身庶㡬有益且說如今學者逐一便¶
　能檢防省察猶患所欲之越乎規矩也今聖人但從¶
　心所欲自不踰矩是甚次第又曰志學方是大畧見¶
<pb:KR3a0047_WYG_023-40a>¶
　得如此到不惑時則是於應事時件件不惑然此數¶
　者皆聖人之立聖人之不惑學者便當取吾之所以¶
　用功處真切體認庶㡬有益(壮祖/)¶
十五志學一章全在志于學上當思自家是志於學與¶
　否學是學箇甚如此存心念念不放自然有所得也¶
　三十而立謂把捉得定世間事物皆揺動我不得如¶
　富貴威武貧賤是也不惑謂識得這箇道理合東便¶
　東合西便西了然於中知天命便是不惑到至處是¶
<pb:KR3a0047_WYG_023-40b>¶
　知其所以然如事親必孝事君必忠之類耳順是不¶
　思而得如臨事迎刃而解自然中節不待思索所欲¶
　不踰矩是不勉而中(季札/)¶
問耳順曰到得此時是於道理爛熟了聞人言語更不¶
　用思量得才聞言便曉只是道理爛熟耳志學字最¶
　有力須是志念常在於學方得立則是能立於道理¶
　也然事至猶有時而惑在不惑則知事物當然之理¶
　矣然此事此物當然之理必有所從来知天命是知¶
<pb:KR3a0047_WYG_023-41a>¶
　其所從来也上蔡云知性之所自出理之所自来最¶
　好(璘/)¶
問七十從心一節畢竟是如何曰聖人生知理固已明¶
　亦必待十五而志於學但此處亦非全如是亦非全¶
　無實但須自覺有生熟之分(可學/)¶
蜚卿問十五志於學一段曰聖人也畧有箇規模與人¶
　同如志學也是衆人知學時及其立與不惑也有箇¶
　迹相似若必指定謂聖人必恁地固不得若說聖人¶
<pb:KR3a0047_WYG_023-41b>¶
　全無事乎學只脫空說也不得但聖人便自有聖人¶
　底事(道夫/)¶
問十五志學章曰這一章若把做學者功夫等級分明¶
　則聖人也只是如此但聖人出於自然做得来較易¶
　(燾/)¶
或問自志學而立至從心所欲自致知誠意至治國平¶
　天下二者次第等級各不同何也曰論語所云乃進¶
　學之次第大學所云乃論學之規模(柄/)¶
<pb:KR3a0047_WYG_023-42a>¶
所謂以類而推只是要近去不要逺了如學者且只是¶
　做學者事所謂志學與立猶易理㑹至耳順以後事¶
　便去測度了(士毅/)¶
三十而立是心自定了事物不能動揺然猶是守住至¶
　不惑則見得事自如此更不用守至知天命則又深¶
　一節如父子有親君臣有義固是合當親合當義更¶
　知得天初命我時便有箇親有箇義在又如命有徳¶
　討有罪皆是天理合如此耳順則又是上面一齊曉¶
<pb:KR3a0047_WYG_023-42b>¶
　得無所不通矣又問四十不惑是知之明五十知天¶
　命是知極其精六十耳順是知之之至曰不惑是事¶
　上知知天命是理上知耳順是事理皆通入耳無不¶
　順今學者致知儘有次第節目胡氏不失本心一段¶
　極好儘用子細玩味聖人千言萬語只是要人收拾¶
　得箇本心不要失了日用間著力屏去私欲扶持此¶
　心出来理是此心之所當知事是此心之所當為不¶
　要埋沒了它可惜只如脩身齊家治國平天下至大¶
<pb:KR3a0047_WYG_023-43a>¶
　至公皆要此心為之又云人心皆自有許多道理不¶
　待逐旋安排入来(銖録此下云但人有以陷/溺其心於是此理不明)聖人立¶
　許多節目只要人剔刮將自家心裏許多道理出来¶
　而已(明作○銖/同○集注)¶
問聖人凡謙詞是聖人亦有意於為謙抑平時自不見¶
　其能只是人見其為謙耳曰聖人也是那意思不恁¶
　地自滿淳舉東萊說聖人無謙本無限量不曾滿曰¶
　此說也畧有些意思然都把聖人做絶無此也不得¶
<pb:KR3a0047_WYG_023-43b>¶
　聖人常有此般心在如勞而不伐有功而不徳分明¶
　是有功有勞却不曾伐(淳/)¶
問十五志于學曰横渠用做實說伊川用做假設說聖¶
　人不到得十年方一進亦不解懸空說這一段大槩聖¶
　人元是箇聖人了它自恁地實做將去它底志學異¶
　乎衆人之志學它底立異乎衆人底立它底不惑異¶
　乎衆人之不惑(植○/集注)¶
問十五志于學至七十從心所欲不踰矩程子云窮理¶
<pb:KR3a0047_WYG_023-44a>¶
　盡性以至於命如何曰這事逺難說某嘗觧孟子瞽¶
　瞍底豫而天下之為父子者定曰知此者為盡心能¶
　此者為盡性問窮理莫是自志學時便只是這箇道¶
　理到耳順時便是工夫到處曰窮理只自十五至四¶
　十不惑時已自不大段要窮了三十而立時便是¶
　箇鋪模定了不惑時便是見得理明也知天命時又¶
　知得理之所自出耳順時見得理熟從心所欲不踰¶
　矩時又是爛熟也問所學者便是格物至平天下底¶
<pb:KR3a0047_WYG_023-44b>¶
　事而立至不踰矩便是進學節次否曰然問横渠說¶
　五十窮理盡性至天之命六十盡人物之性如何曰¶
　據五十而知天命則只是知得盡性而已又問盡性¶
　恐是盡己之性然後盡人物之性否曰只是一箇性¶
　不須如此看又曰自聖人言之窮理盡性至命合下¶
　便恁地自學者言之且如讀書也是窮理如何便說¶
　到盡性至命處易中是說聖人事論語知天命且說¶
　知得如此未說到行得盡處如孟子說盡心知性知¶
<pb:KR3a0047_WYG_023-45a>¶
　天這便是說知存心養性至所以立命這便是說盡¶
　性至命要說知天命分曉只把孟子盡心知性說問¶
　四十不動心恐只是三十而立未到不惑處曰這便¶
　是不惑知言處可見孟子是義精理明天下之物不¶
　足以動其心不是強把捉得定問横渠說不踰矩如¶
　何曰不知它引夢周公如何是它自立一說竟理㑹¶
　不得問范公說從心所以養血氣如何曰更沒理㑹¶
　(榦/)¶
<pb:KR3a0047_WYG_023-45b>¶
問五十知天命曰上蔡云理之所自来性之所自出此¶
　語自是子貢謂夫子性與天道性便是自家底天道¶
　便是上面一節這箇物事上面有箇腦子下面便有¶
　許多物事徹底如此太極圖便是這箇物事箕子為¶
　武王陳洪範先言五行次言五事蓋在天則為五行¶
　在人則為五事知之者須是知得箇模様形體如何¶
　某舊見李先生云且静坐體認作何形象問體認莫¶
　用思否曰固是且知四端雖固有孟子亦言思則得¶
<pb:KR3a0047_WYG_023-46a>¶
　之不思則不得也又曰此箇道理大則包括乾坤提¶
　挈造化細則入毫釐絲忽裏去無逺不周無㣲不到¶
　但須是見得箇周到底是何物(夔孫/)¶
　　　　孟懿子問孝至子夏問孝章¶
問無違曰未見得聖人之意在且說不以禮葢亦多端¶
　有苟且以事親而違禮有以僣事親而違禮自有箇¶
　道理不可違越聖人雖所以告懿子者意在三家僣¶
　禮然語意渾全又若不專為三家發也(銖/)¶
<pb:KR3a0047_WYG_023-46b>¶
子曰無違此亦通上下而言三家僣禮自犯違了不當¶
　為而為固為不孝若當為而不為亦不孝也詳味無¶
　違一語一齊都包在裏集注所謂語意渾然者所以¶
　為聖人之言(明作/)¶
問孟懿子問孝(云云/)曰聖人之言皆是人所通行得底¶
　不比它人說時只就一人面上說得其餘人皆做不¶
　得所謂生事𦵏祭須一於禮此是人人皆當如此然¶
　其間亦是警孟氏不可不知(南升/)¶
<pb:KR3a0047_WYG_023-47a>¶
問生事以禮章胡氏謂為其所得為是如何曰只是合¶
　得做底諸侯以諸侯之禮事其親大夫以大夫之禮¶
　事其親便是合得做底然此句也在人看如何孔子¶
　當初是就三家僣禮說較精彩在三家身上又切當¶
　初却有胡氏說底意思就今論之有一般人因陋就¶
　簡不能以禮事其親又有一般人牽於私意却不合¶
　禮(淳/)¶
生事葬祭之必以禮聖人說得本濶人人可用不特為¶
<pb:KR3a0047_WYG_023-47b>¶
　三家僣禮而設然就孟懿子身去看時亦有些意思¶
　如此故某於末後亦說及之非專為此而發也至龜¶
　山又却只說那不及禮者皆是倚於偏此最釋經之¶
　大病因言今人於冠婚䘮祭一切苟簡徇俗都不知¶
　所謂禮者又如何責得它違與不違古禮固難行然¶
　近世一二公所定之禮及朝廷五禮新書之類人家¶
　儻能相與講習時舉而行之不為無補又云周禮忒¶
　煞繁細亦自難行今所編禮書只欲使人知之而已¶
<pb:KR3a0047_WYG_023-48a>¶
　觀孔子欲從先進與寕儉寕戚之意往往得時位必¶
　不盡循周禮必須參酌古人别制為禮以行之所以¶
　告顔子者亦可見世固有人硬欲行古禮者然後世¶
　情文不相稱廣因言書儀中冠禮最簡易可行曰不¶
　獨書儀古冠禮亦自簡易頃年見欽夫刋行所編禮¶
　止有婚䘮祭三禮因問之曰冠禮覺難行某云豈可¶
　以難行故闕之兼五禮中冠禮最易行又是自家事¶
　由已而已若婚禮便闗渉兩家自家要行它家又不¶
<pb:KR3a0047_WYG_023-48b>¶
　要行便自掣肘又為䘮祭之禮皆繁細之甚且如人¶
　遭䘮方哀苦中那得工夫去講行許多禮數祭禮亦¶
　然行時且是用人多昨見某人硬自去行自家固不¶
　曉得而所用執事之人皆不曾講習觀之者笑且莫¶
　管至於執事者亦皆忍笑不得似恁行禮濟得甚事¶
　此皆是情文不相稱處不如不行之為愈(廣/)¶
叔蒙問父母唯其疾之憂注二說前一說未安曰它是¶
　問孝如此可以為孝矣(賀孫○以下/武伯問孝)¶
<pb:KR3a0047_WYG_023-49a>¶
父母唯其疾之憂前說為佳後說只說得一截葢只管¶
　得不義不曾照管得疾了(眀作/)¶
問集注中新說意㫖如何曰舊說似不説背面却說背¶
　後一句相似全用上添一句新說雖用下添一句然¶
　常得父母之心如此便也自不為不孝故雖添句已¶
　不多添　(之/)¶
問色難此是承順父母之色或是自己和顔順色以致¶
　愛於親為難曰人子胷中纔有些不愛於親之意便¶
<pb:KR3a0047_WYG_023-49b>¶
　有不順氣象此所以為愛親之色為難(㝢○以下/子夏問孝)¶
問曾字或訓則或訓嘗何也又詩中&KR0579;字訓曾不知一¶
　音耶二音耶曰除了人姓皆當音在增反凡字義云¶
　某之為言某也者則是音義皆略相近嘗與則意亦¶
　略同(廣/)¶
叔䝉問孟懿子問孝子曰無違集注云此為懿子發者¶
　告衆人者也若看答孟武伯子㳺語亦可謂之告衆¶
　人曰無違意思濶若其它所吿却就其人所患意思¶
<pb:KR3a0047_WYG_023-50a>¶
　多然聖人雖是告衆人意思若就孟懿子身上㸔自¶
　是大段切雖是專就一人身上說若於衆人身上㸔¶
　亦未嘗無益(賀孫○集注/總論四章)¶
或問武伯多可憂之事如何見得曰觀聖人恁地說則¶
　知其人之如此矣(廣/)¶
或問父母唯其疾之憂何故以告武伯曰這許多所答¶
　也是當時那許多人各有那般病痛故隨而救之又¶
　曰其它所答固是皆切於學者㸔此句較切其它只¶
<pb:KR3a0047_WYG_023-50b>¶
　是就道理上說如此却是這句分外於身心上指出¶
　若能知愛其身必知所以愛其父母(賀孫/)¶
問子夏能直義如何見它直義處曰觀子夏所謂可者¶
　與之不可者拒之孟子亦曰孟施舍似曾子北宫黝¶
　似子夏則子夏是箇持身謹規矩嚴底人(廣/)¶
問子夏能直義而或少温潤之色直義莫是說其資之¶
　剛方否曰只是於事親時無甚回互處(義剛/)¶
孟懿子孟武伯子㳺子夏問孝聖人答之皆切其所短¶
<pb:KR3a0047_WYG_023-51a>¶
　故當時聽之者止一二句皆切於其身今人將數段¶
　只作一串文義㸔了¶
問孔子答問孝四章雖不同意則一曰如何曰彼之問¶
　孝皆有意乎事親者孔子各欲其於情性上覺察不¶
　使之偏勝則其孝皆平正而無病矣曰如此㸔恰好¶
　(過/)¶
不敬何以别乎敬大槩是把當事聽無聲視無形色難¶
　是大段恭順積得厚方能形見所以為難勉強不得¶
<pb:KR3a0047_WYG_023-51b>¶
　此二者是因子㳺子夏之所短而進之能養服勞只¶
　是外面工夫遮得人耳目所及者如今人和養與服¶
　勞都無了且得如此然後就上面更進將去大率學¶
　者且要儘從小處做起正如起屋未須理㑹架屋且¶
　先立箇基址定方得(眀作/)¶
問色難有數說不知孰是曰從楊氏愉色婉容較好如¶
　以為承順顔色則就本文上又添得字来多了然而¶
　楊氏說文學處又說逺了如此章本文說處也不道¶
<pb:KR3a0047_WYG_023-52a>¶
　是文太多但是誠敬不足耳孔門之所謂文學又非¶
　今日文章之比但子㳺為人則愛有餘而敬不足子¶
　夏則敬有餘而愛不足故告之不同問如何見得二¶
　子如此曰且如灑掃應對子㳺便忽畧了子夏便只¶
　就這上做工夫又曰謝氏說此章甚差(榦/)¶
問子㳺見處髙明而工夫則疎子夏較謹守法度依本¶
　子做觀答為政問孝之語可見惟髙明而踈故必用¶
　敬惟依本做故必用有愛心又觀二人灑掃應對之¶
<pb:KR3a0047_WYG_023-52b>¶
　論與子夏博學篤志之論亦可見(伯羽/)¶
問夫子答子㳺子夏問孝意雖不同然自今觀之奉養¶
　而無狎恩恃愛之失主敬而無嚴恭儼恪之偏儘是¶
　難曰既知二失則中間須自有箇處之之理愛而不¶
　敬非真愛也敬而不愛非真敬也敬非嚴恭儼恪之¶
　謂以此為敬則誤矣只把做件事小心畏謹便是敬¶
　(道夫○伯羽録云敬只是把/做事小心畏謹不敢慢道)¶
問告子㳺子夏(云云/)曰須當體察能養與服勞如何不¶
<pb:KR3a0047_WYG_023-53a>¶
　足為孝敬時模樣如何只說得不濟事(南升/)¶
子夏之病乃子游之藥子游之病乃子夏之藥若以色¶
　難告子游以敬告子夏則以水濟水火濟火故聖人¶
　藥各中其病(方/)¶
　¶
　¶
　¶
　¶
<pb:KR3a0047_WYG_023-53b>¶
　¶
　¶
　¶
　¶
　¶
　¶
　¶
　朱子語類卷二十三¶
