# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:38.459872
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷四十九
<pb:KR3a0047_WYG_049-1a>¶
欽定四庫全書¶
　朱子語類卷四十九¶
　　論語三十一¶
　　　子張篇¶
　　　　執德不𢎞章¶
舜功問執德不𢎞曰言其不廣也纔狹隘則容受不得¶
　不特是不能容人自家亦自不能容故纔有片善必¶
　自矜見人之善必不喜人告之以過亦不受從狹隘¶
<pb:KR3a0047_WYG_049-1b>¶
　上生萬般病痛問子張以為焉能為有焉能為亡世¶
　間莫更有不好人曰渠德亦自執道亦自信只是不¶
　𢎞不篤不足倚靠耳通老云亦有人將此二句於道¶
　德上說曰不然先儒說𢎞字多只說一偏(可學/)¶
執德須𢎞不可道已得此道理不信更有道理須是既¶
　下工夫又下工夫已理㑹又理㑹若只理㑹得三二¶
　分便謂只消恁地也得如此者非是無只是不𢎞故¶
　子張云焉能為有焉能為亡𢎞便知道理儘有自家¶
<pb:KR3a0047_WYG_049-2a>¶
　心下儘有地歩寛闊著得在(㽦/)¶
執徳不𢎞𢎞是深潜玩味之意不𢎞是著不得明道云¶
　所貴者資便儇皎厲兮去道逺而此説甚好(可學/)¶
亞夫問如何是執徳不𢎞底様子曰子貢若只執貧而¶
　無謟富而無驕之德而不聞夫子樂與好禮之說子¶
　路若只執不耻緼袍之徳而不聞夫子何足以臧之¶
　說則其志皆未免止於此盖義理無窮心體有限(賀/孫)¶
信道篤如何得他信得篤須是你自去理㑹始得而今¶
<pb:KR3a0047_WYG_049-2b>¶
　人固有與他說他信不篤者須要你自信始得(僴/)¶
魏才仲問執德不𢎞信道不篤曰此須著下兩句此兩¶
　句似若相反蓋𢎞是廣大之意若信道不篤則容受¶
　太廣後随人走作反不能守正理信道篤而不𢎞則¶
　是確信其一說而或至於不通故須著下兩句𢎞篤¶
　猶言𢎞毅相似(璘/)¶
問執徳不𢎞信道不篤一章還合看得否曰各自是一¶
　箇病世固有自執其小善者然不害其為信道之篤¶
<pb:KR3a0047_WYG_049-3a>¶
　亦有信道不篤然却有兼取衆善之意者自不相害¶
　也(時舉/)¶
問焉能為有焉能為亡曰有此人亦不當(去/聲)得是有無¶
　此人亦不當得是無言皆不足為輕重(淳/)¶
　　　　子夏之門人問交於子張章¶
汎交而不擇取禍之道故子張之言汎交亦未嘗不擇¶
　盖初無拒人之心但其間自有親踈厚薄爾和靖非¶
　以子張為不擇也(鎬/)¶
<pb:KR3a0047_WYG_049-3b>¶
　　　　雖小道必有可觀章¶
小道不是異端小道亦是道理只是小如農圃醫卜百¶
　工之類却有道理在只一向上面求道理便不通了¶
　若異端則是邪道雖至近亦行不得(淳/)¶
小道易行易見效漢文尚黄老本朝李文靖便是以釋¶
　氏之學致治孔孟之道規模大若有理會得者其致¶
　治又當如何(廣/)¶
　　　　日知其所亡章¶
<pb:KR3a0047_WYG_049-4a>¶
知其所亡無忘所能檢校之意(方/)¶
問日知其所亡月無忘其所能曰知其所亡便是一日¶
　之間知得所未知月無忘其所能便是長逺後也記¶
　得在這裏而今學者今日知得過幾日又忘了若不¶
　真在此做工夫如何會到一月後記得(謙之/)¶
周問月無忘其所能還是温故否曰此章與温故知新¶
　意却不同温故知新是温故之中而得新底道理此¶
　却是因新知而帶得温故(雉/)¶
<pb:KR3a0047_WYG_049-4b>¶
問月無忘其所能積累多則如何温習曰也須漸漸温¶
　習如得一善則拳拳服膺而弗失之矣子路有聞未¶
　之能行惟恐有聞若是如此則子路只做得一件事¶
　顔子只着得一件事節問既恁地却如何曰且思量¶
　(節/)¶
子夏學煞髙自曾子外說他看他答問處如博學而篤¶
　志切問而近思如日知其所亡月無忘其所能等處¶
　可見(泳/)¶
<pb:KR3a0047_WYG_049-5a>¶
　　　　博學而篤志章¶
問博學而篤志切問而近思仁在其中矣曰此全未是¶
　說仁處方是尋討箇求仁門路當從此去漸見效在¶
　其中謂有此理耳問明道言學者須先識仁識得仁¶
　以敬養不須防檢曰未要看此不如且就博學篤志¶
　切問近思做去(㝢/)¶
問博學而篤志切問而近思何以言仁在其中曰此四¶
　事只是為學工夫未是為仁必如夫子所以語顔冉¶
<pb:KR3a0047_WYG_049-5b>¶
　者乃正言為仁耳然人能博學而篤志切問而近思¶
　則心不放逸天理可存故曰仁在其中(必大○節録/云心存理得)¶
元昭問博學而篤志切問而近思何以言仁在其中曰¶
　只是為學工夫反求之已必如克己復禮乃正言為¶
　仁論語言在其中只是言其可至耳明道云學要鞭¶
　辟近裏(可學/)¶
楊至之問博學篤志章曰明道常説學只要鞭辟近裏¶
　著已而己若能如此便是心在已是有七八分仁了¶
<pb:KR3a0047_WYG_049-6a>¶
　(南升/)¶
問博學而篤志切問而近思如何謂之仁曰非是便為¶
　仁大抵聖人說在其中矣之辭如禄在其中直在其¶
　中意言行寡尤悔非所以干禄而禄在其中父子相¶
　為隠非所以為直而直在其中博學而篤志切問而¶
　近思雖非所以為仁然學者用力於此仁亦在其中¶
　矣(去偽/)¶
問如何切問近思則仁便在其中曰這有四事博學篤¶
<pb:KR3a0047_WYG_049-6b>¶
　志切問近思四者俱至本止是講學未是如克己復¶
　禮然求仁而仁已在其中凡論語言在其中皆是反¶
　說如耕也則餒在其中耕非能餒也然有旱乾水溢¶
　則餒在其中學也禄在其中學非干禄也然學則禄¶
　在其中父為子隠子為父隠本非直也而直已在其¶
　中若此類皆是反說(驤/)¶
問明道謂學者須當思而得之了此便是徹上徹下底¶
　道理莫便是先生所謂從事於此則心不外馳而所¶
<pb:KR3a0047_WYG_049-7a>¶
　存自熟之意曰然於是四者中見得箇仁底道理便¶
　是徹上徹下道也¶
問博學而篤志切問而近思仁在其中矣了此便是徹¶
　上徹下道理此是深說也恁地淺說也恁地否先生¶
　首肯曰是徹上徹下只是這箇道理深説淺説都恁¶
　地(淳/)¶
蜚卿問伊川謂近思只是以類推去曰程子說得推字¶
　極好問比類莫是比這一箇意思推去否曰固是如¶
<pb:KR3a0047_WYG_049-7b>¶
　為子則當止於孝為臣當止於忠自此節節推去然¶
　只一愛字雖出於孝畢竟千頭萬緒皆當推去須得¶
　(驤/)¶
有問伊川曰如何是近思曰以類而推今人不曾以類而¶
　推蓋謂不曾先理㑹得一件却又要理㑹一件若理㑹¶
　得一件逐件件推將去相次亦不難須是劈初頭要¶
　理㑹教分曉透徹且如煑物事合下便用慢火養便¶
　似煑肉却煑得頑了越不能得軟政如義理只理㑹¶
<pb:KR3a0047_WYG_049-8a>¶
　得三二分便道只恁地得了却不知前面撞頭搕腦¶
　人心裏若是思索得到時遇事自不難須是將心來¶
　一如鏖戰一番見行陳便自然向前得去如何不教¶
　心經履這辛苦若是經一番便自知得許多路道方¶
　透徹(㽦/)¶
楊問程子曰近思以類而推何謂類推曰此語道得好¶
　不要跳越望逺亦不是縱横陡頓只是就這裏近傍¶
　那曉得處挨將去如這一件事理會得透了又因這¶
<pb:KR3a0047_WYG_049-8b>¶
　件事推去做那一件事知得亦是恁地如識得這燈¶
　有許多光便因這燈推將去識得那燭亦恁地光如¶
　升階升第一級了便因這一級進到第二級又因第¶
　三級進到四級只管恁地挨將去只管見易不見其¶
　難前面逺處只管㑹近若第一級便要跳到第三級¶
　舉歩濶了便費力只管見難只管見逺如要去建寧¶
　須從第一舖便去到桞營江桞營江便去到魚峬驛¶
　只管恁地去這處進得一程那處又減得一程如此¶
<pb:KR3a0047_WYG_049-9a>¶
　雖長安亦可到矣不然只要一日便到如何得如讀¶
　書讀第一段了便到第二段第二段了便到第三段¶
　只管挨將去次第都能理會得若開卷便要躐一過¶
　如何得直卿問是理㑹得孝便推去理㑹得弟否曰¶
　只是傍易曉底挨將去如理㑹得親親便推類去仁¶
　民仁民是親親之類理㑹得仁民便推類去愛物愛¶
　物是仁民之類如刑于寡妻便推類去至于兄弟至¶
　于兄弟便推類去御于家邦如脩身便推去齊家齊¶
<pb:KR3a0047_WYG_049-9b>¶
　家便推去治國只是一歩了又一歩學記謂善問者¶
　如攻堅木先其易者後其節目此說甚好且如中央¶
　一塊堅硬四邊軟不先就四邊攻其軟便要取中央¶
　攻那硬處(㝢録云其中堅硬被/那軟處枰在這裏)如何攻得枉費了氣¶
　力那堅硬底又只在須是先就四邊旋旋抉了軟處¶
　中央硬底自走不得兵書所謂攻瑕則堅者瑕攻堅¶
　則瑕者堅亦是此意(㝢録云不㑹問底人先去節目/處理㑹枉費了工夫這箇堅又)¶
　(只/在)問博學與近思亦不相妨否曰博學是都要理㑹¶
<pb:KR3a0047_WYG_049-10a>¶
　過近思是注心著力處博學是箇大規模近思是漸¶
　進工夫如明明徳於天下是大規模其中格物致知¶
　誠意正心脩身齊家等便是次序(㝢録云格物正心/脩身齊家等循次)¶
　(序都著學豈可道是理㑹得一件其他皆不去理會/然亦須理會一件了又去理會一件博學亦豈是一)¶
　(旦硬要都/學得了)如博學亦豈一日便都學得了亦是漸漸¶
　學去問篤志未說到行處否曰篤志只是至誠懇切¶
　以求之不是理㑹不得又掉了若只管汎汎地外面¶
　去博學更無懇切之志反看這裏便成放不知求底¶
<pb:KR3a0047_WYG_049-10b>¶
　心便成頑麻不仁底死漢了那得仁惟篤志又切問¶
　近思便有歸宿處這心便不汎濫走作只在這坎窠¶
　裏不放了仁便在其中横渠云讀書以維持此心一¶
　時放下則一時徳性有懈(淳○㝢録冋/○道夫録畧)¶
問以類而推是如何曰只是就近推將去曰如何是就¶
　近推去曰且如十五志學至四十不惑學者尚可以¶
　意㑹若自知命以上則雖苦思力索終摸索不著縱¶
　然說得亦只是臆度除是自近而推漸漸看將去則¶
<pb:KR3a0047_WYG_049-11a>¶
　自然見得矣(廣/)¶
　　　　百工居肆章¶
問集注所引二說云二說相須其義始備曰前說盖謂¶
　居肆方能做得事成不居肆則做事不成君子學便¶
　可以致其道不學則不能致其道然而居肆亦有不¶
　能成其事如閒坐打閧過日底學亦有不能致其道¶
　如學小道與夫中道而廢之類故後說云居肆必須¶
　務成其事學必須務致其道是皆各說得一邊故必¶
<pb:KR3a0047_WYG_049-11b>¶
　相須而其義始備也(燾/)¶
問百工居肆二說合如何看曰君子不學固不足以致¶
　道然亦有學而不知道者多矣此二説要合為一又¶
　不欲揜先軰之名故姑載尹氏之本文(雉/)¶
　　　　大德不踰閑章¶
大德不踰閑小德出入可也大節是當小節無不可者¶
　若大節未是小節何縁都是(謨/)¶
小德出入可也此自是可與權之事謂之出入則似有¶
<pb:KR3a0047_WYG_049-12a>¶
　不得己之意非德盛者不能如嫂溺不援是豺狼也¶
　嫂溺是所當援也更著可也字不得所以吳氏謂此¶
　章有弊(道夫/)¶
問大徳小徳曰大徳小德猶言大節小節大節既定小¶
　節有差亦所不免然吳氏謂此章不能無弊學者正¶
　不可以此自恕一以小差為無害則於大節必將有¶
　枉尋而直尺者矣(謨/)¶
問伊川謂小徳如援溺之事更推廣之吴氏謂此章不¶
<pb:KR3a0047_WYG_049-12b>¶
　能無弊如何曰恁地推廣援溺事却是大處嫂溺不¶
　援是豺狼這處是當做更有甚麽出入随他們說如¶
　湯武征伐三分天下有其二都將做可以出入恁地¶
　却是大處非聖人不能為豈得謂之小德乃是道之¶
　權也子夏之意只為大節既是了小小處雖未盡善¶
　亦不妨然小處放過只是力做不徹不當道是可也¶
　(㝢/)¶
大德不踰閑小德出入可也如横渠之説時中却是一¶
<pb:KR3a0047_WYG_049-13a>¶
　串説如小德出入亦把做好了若是時中却是合當¶
　如此如何却只云可也只是且恁地也得之意且如¶
　嫂溺援之以手亦是合當如此却説道可也不得大¶
　抵子夏之説自有病只是他力量有行不及處然既¶
　是有力不及處不免有些小事放過者已是不是豈¶
　可謂之可也却是垂訓於人教人如此則甚不可耳¶
　盖子夏為人不及其質亦弱夫子亦毎捉他如汝為¶
　君子儒無為小人儒無欲速無見小利之類子夏亦¶
<pb:KR3a0047_WYG_049-13b>¶
　自知之故每亦要做仔細工夫只這仔細便是他病¶
　處徐彦章以子夏為狷介只是把論交處説子夏豈¶
　是狷介只是弱耳(㽦/)¶
　　　　子夏之門人小子章¶
孔門除曾子外只有子夏守得規矩定故教門人皆先¶
　洒掃應對進退所以孟子説孟施舎似曾子北宫黝¶
　似子夏(文蔚/)¶
君子之道孰以末為先而可傳孰以本為後而倦教盖¶
<pb:KR3a0047_WYG_049-14a>¶
　學者之質不同如草木之區别耳(徳明/)¶
問子夏門人灑掃應對進退一段曰人只是將上達意¶
　思壓在頭上故不明子夏之意但云君子之道孰為¶
　當先而可傳孰為可後而倦不傳譬諸草木區以别¶
　矣只是分别其小大耳小子之學但當如此非無本¶
　末之辨(祖道/)¶
古人初學只是教他洒掃應對進退而已未便説到天¶
　理處子夏之教門人專以此子游便要插一本在裏¶
<pb:KR3a0047_WYG_049-14b>¶
　面民可使由之不可使知之只是要他行矣而著習¶
　矣而察自理會得須是匡之直之輔之翼之使自得¶
　之然後從而振德之今教小兒若不匡不直不輔不¶
　翼便要振德只是撮那尖利底教人非教人之法(淳/)¶
問有始有卒乃竭兩端之教否曰此不是說聖人教人¶
　事乃是聖人分上事惟聖人道頭便知尾下學便上¶
　達若教學者則須循其序也(必大/)¶
子夏門人小子一章明道説是(集注第/一條)區是分限自然¶
<pb:KR3a0047_WYG_049-15a>¶
　有大小自有分限也不必言人去畦分之(方○/集注)¶
問子夏之門人小子洒掃應對進退章曰某少時都㸔¶
　不出將謂無本末無大小雖如此㸔又自疑文義不¶
　是如此後來在同安作簿時因睡不著忽然思得乃¶
　知却是有本末小大然不得明道説君子教人有序¶
　四五句也無縁㸔得出聖人有始有卒者不是自始¶
　做到終乃是合下便始終皆備洒掃應對精義入神¶
　便都在這裏了若學者便須從始做去方得聖人則¶
<pb:KR3a0047_WYG_049-15b>¶
　不待如此做也(時舉/)¶
問洒掃應對章程子四條曰此最難㸔少年只管不理¶
　㑹得理無大小是如何此句與上條教人有序都相¶
　反了多問之前輩亦只似謝氏説得髙妙更無捉摸¶
　處因在同安時一日差入山中檢視夜間忽思量得¶
　不如此其曰理無小大無乎不在本末精粗皆要從¶
　頭做去不可揀擇此所以為教人有序也非是謂洒¶
　掃應對便是精義入神更不用做其他事也(雉/)¶
<pb:KR3a0047_WYG_049-16a>¶
亞夫問伊川云洒掃應對便是形而上者理無大小故¶
　也故君子只在謹獨又曰聖人之道更無精粗從洒¶
　掃應對與精義入神貫通只一理雖洒掃應對只㸔¶
　所以然如何曰某向來費無限思量理會此段不得¶
　如伊川門人都説差了且是不敢把他底做不是只¶
　管就他底解説解來解去只見與子夏之説相反常¶
　以為疑子夏正説有本有末如何諸公都説成末即¶
　是本後在同安出徃外邑定驗公事路上只管思量¶
<pb:KR3a0047_WYG_049-16b>¶
　方思量得透當時説與同官某人某人亦正思量此¶
　話起頗同所疑今㸔伊川許多説話時復又説錯了¶
　所謂洒掃應對與精義入神貫通只一理雖洒掃應¶
　對只㸔所以然如何此言洒掃應對與精義入神是¶
　一様道理洒掃應對必有所以然精義入神亦必有¶
　所以然其曰通貫只一理言二者之理只一般非謂¶
　洒掃應對便是精義入神固是精義入神有形而上¶
　之理即洒掃應對亦有形而上之理亞夫問集注云¶
<pb:KR3a0047_WYG_049-17a>¶
　始終本末一以貫之惟聖人為然此解得已分明但¶
　聖人事是甚麽様子曰如云下學而上達當其下學¶
　時便上達天理是也(賀孫/)¶
齊卿問程子(云云/)故君子只在謹獨何也曰事有小大¶
　理却無小大合當理會處便用與他理會故君子只¶
　在謹獨不問大事小事精粗巨細盡用照管盡用理¶
　㑹不可說箇是粗底事不理會只理會那精底既是¶
　合用做底事便用做去又不可説洒掃應對便是精¶
<pb:KR3a0047_WYG_049-17b>¶
　義入神洒掃應對只是粗底精義入神自是精底然¶
　道理都一般須是從粗底小底理會起方漸而至於¶
　精者大者所以明道曰君子教人有序先傳以近者¶
　小者而後教以大者逺者非先傳以近小而後不教¶
　以逺大也或云洒掃應對非道之全體只是道中之¶
　一節曰合起來便是道之全體非大底是全體小底¶
　不是全體也問伊川言凡物有本末不可分作兩段¶
　曰須是就事上理㑹道理非事何以識理洒掃應對¶
<pb:KR3a0047_WYG_049-18a>¶
　末也精義入神本也不可說這箇是末不足理會只¶
　理會那本這便不得又不可説這末便是本但學其¶
　末則本便在此也(僴/)¶
洒掃應對精義入神事有大小而理無大小(池録作精/粗下同)¶
　事有大小故其教有等而不可躐理無大小故隨所¶
　處而皆不可不盡(池録作故唯其所在/而皆不可不用其極)謝氏所謂不¶
　著此心如何做得者失之矣(道夫/)¶
問程子曰洒掃應對便是形而上者理無大小故君子¶
<pb:KR3a0047_WYG_049-18b>¶
　只在謹獨此只在獨處少有不謹則形而上下便相¶
　間斷否曰亦是盖不能謹獨只管理會大處小小底¶
　事但照管不到理無小大大處小處都是理小處不¶
　到理便不周匝(淳/)¶
問洒掃應對即是精義入神之理此句如何曰皆是此¶
　理其為上下大小不同而其理則一也問莫只是盡¶
　此心而推之自小以至大否曰謝顯道却説要著心¶
　此自是説理之大小不同未可以心言也洒掃應對¶
<pb:KR3a0047_WYG_049-19a>¶
　是此理而其精義入神亦是此理洒掃應對是小學¶
　事精義入神是大學事精究其義以入神正大學用¶
　功以至于極致處也若子夏之門人止當為洒掃應¶
　對而已以上又未暇也因問洒掃應對是其然必有¶
　所以然者如何曰所以然者亦只是理也惟窮理則¶
　自知其皆一致此理惟延平之説(在或問/格物中)與伊川差¶
　合雖不顕言其窮理而皆體此意(後先生一番説伊/川是其然為伊川)¶
　(只舉得一邊在此是其然洒掃應對與精義入神皆/是是其然必有所以然洒掃應對與精義入神皆有)¶
<pb:KR3a0047_WYG_049-19b>¶
　(所以然之/理○㝢)¶
問洒掃應對是其然必有所以然所以然者是如何曰¶
　若無誠意如何洒掃應對(節/)¶
是其然必有所以然治心修身是本洒掃應對是末皆¶
　其然之事也至於所以然則理也理無精粗本末皆¶
　是一貫(升卿/)¶
義剛呈問目云子游知有本而欲棄其末子夏則以本¶
　末有先後之序程子則合本末以為一而言之詳味¶
<pb:KR3a0047_WYG_049-20a>¶
　先生之説則所謂洒掃應對固便是精義入神事只¶
　知於洒掃應對上做工夫而不復深究精義入神底¶
　事則亦不能通貫而至於渾融也惟是下學之既至¶
　而上達益加審焉則本末透徹而無遺矣曰這是説¶
　洒掃應對也是這道理若要精義入神須是從這裏¶
　理會將去如公說則似理會了洒掃應對了又須是¶
　去理會精義入神却不得程子説又便是子夏之説¶
　(義剛/)¶
<pb:KR3a0047_WYG_049-20b>¶
先傳後倦明道説最好伊川與上蔡說須先理會得子¶
　夏意方㸔得(閎祖○/集義)¶
伯豐問程子曰洒掃應對與佛家黙然處合何也曰黙¶
　然處只是都無作用非是取其説但借彼明此洒掃¶
　應對即無聲無臭之理也(㽦/)¶
問洒掃應對與盡性至命是一綂底事無有本末精粗¶
　在理固無本末精粗而事須有本末精粗否曰是(淳/)¶
一日夜坐聞子規聲先生曰舊為同安簿時下鄉宿僧¶
<pb:KR3a0047_WYG_049-21a>¶
　寺中衾薄不能寐是時正思量子夏之門人小子章¶
　聞子規聲甚切(文蔚録云思量此章理㑹不得横解/䜿解更解不行又被杜鵑叫不住聲)¶
　今纔聞子規啼便記得是時(當時亦不能問泳續檢/尋集注此章乃是程子)¶
　(諸説多是明精粗本末分雖殊而理則一似若無本/末無小大獨明道説君子教人有序等句分曉乃是)¶
　(有本末小大在學者則須由下學乃能上達惟聖人/合下始終皆備耳此是一大綂㑹當時必大有所省)¶
　(所恨愚闇不足以/發師誨耳○胡泳)¶
　　　　仕而優則學章¶
問仕而優則學曰某嘗見一親戚説得好謂子夏此語¶
<pb:KR3a0047_WYG_049-21b>¶
　盖為仕而不問學者設爾優當作暇字解(去偽/)¶
問仕而優則學曰此為世族子弟而設有少年而仕者¶
　元不曾大故學故職事之暇可以學(時舉錄云到職/事了辦後也著)¶
　(去/學)學而優則仕無可説者(謙之/)¶
問仕而優則學曰有一鄉人作縣尉請教於太守沈公¶
　云某欲修學先讀何書沈答云公且去做了縣尉歸¶
　家去欵欵讀書此説亂道居官豈無閒暇時可讀書¶
　且如轎中亦可㸔册子但不可以讀書而廢居官之¶
<pb:KR3a0047_WYG_049-22a>¶
　事耳(雉/)¶
　　　　孟荘子之孝章¶
孟荘子之孝其他可能言其他只尋常是難能也這箇¶
　則不可及蓋荘子父獻子自賢渠却能用父之人守¶
　父之政而不變夫子所以稱之(端蒙/)¶
問孟荘子之孝當然事何以為難能曰為是人多不能¶
　所以為難然若用人立政未是又不可以不改(銖/)¶
問孟荘子何以謂之難能曰這箇便是難能處人固有¶
<pb:KR3a0047_WYG_049-22b>¶
　用父之臣者然稍拂他私意便自容不得亦有行父¶
　之政者於私欲稍有不便處自行不得古今似此者¶
　甚多如唐太宗為髙宗擇許多人如長孫無忌褚遂¶
　良之徒髙宗因立武昭儀事便不能用又季文子相¶
　三君無衣帛之妾無食粟之馬到季武子便不如此¶
　便是不能行父之政以此知孟荘子豈不為難能和¶
　之因問唐太宗當初若立魏王泰時如何魏王泰當¶
　時也自英武曰他當初却有心傾太子承乾只此心¶
<pb:KR3a0047_WYG_049-23a>¶
　便不好然亦未知果是賢與不賢且㸔隋煬帝劈初¶
　如何下梢又如何問為天下得人謂之仁又有嫡長¶
　之説此事不知如何處曰所謂可與立未可與權此¶
　事最要權輕重若是聖賢便處得須是見他嫡長真¶
　是不賢庶真賢方得大賢以上方了得此事如太王¶
　立王季之事是也如他人見不到不如且守嫡長之¶
　説如晋獻公溺於驪姬要去申生漢髙祖溺於戚姬¶
　要立趙王如意豈是真見得他賢否(倪録云倪曰若/嫡長不賢便只)¶
<pb:KR3a0047_WYG_049-23b>¶
　(得付之命/先生曰是)先生又云兩漢而下多有英武之資為用¶
　事者所忌如清河王是也(時舉○/倪同)¶
　　　　衛公孫朝問於子貢章¶
或問文武之道未墜於地是掃地否曰未墜地非掃地¶
　掃地則無餘矣此只是説未墜落於地而猶在人且¶
　賢者則能記其道之大者不賢者則能記其道之小¶
　者皆有文武之道夫子皆師之也(大雅/)¶
賢者識其大者不賢者識其小者大者如周禮所載皆¶
<pb:KR3a0047_WYG_049-24a>¶
　禮之大綱領是也小者如國語所載則只是零碎條¶
　目是也(燾/)¶
　　　　叔孫武叔語大夫章¶
子貢賢於仲尼聖人固自難知如子貢在當時想是大¶
　段明辨果斷通曉事務歆動得人孔子自言達不如¶
　賜勇不如由(賀孫/)¶
或問夫子之墻数仭不得其門而入夫子之道髙逺故¶
　不得其門而入也曰不然顔子得入故能仰之彌髙¶
<pb:KR3a0047_WYG_049-24b>¶
　鑚之彌堅至于在前在後如有所立卓爾曾子得入¶
　故能言夫子之道忠恕子貢得入故能言性與天道¶
　不可得聞文章可得而聞他人自不能入耳非髙逺¶
　也七十子之徒幾人入得譬如與兩人説話一人理¶
　會得一人理會不得會得者便是入得會不得者便¶
　是入不得且孔子之教衆人與教顔子何異顔子自¶
　入得衆人自入不得多少分明(大雅/)¶
　　　　陳子禽謂子貢章¶
<pb:KR3a0047_WYG_049-25a>¶
立之斯立如五畆之宅樹之以桑之類盖此有以立之¶
　便自立得住也動之斯和如又從而振德之振德有¶
　鼓舞之意(㝢録云使之歡喜踴躍/遷義逺罪而不自知)如舜之從欲以治¶
　惟動丕應徯志便是動而和處問伊川云夫子之言¶
　性與天道不可得而聞是就聖人聰明上説立斯立¶
　綏斯來是就德性上說如何曰聰眀是言聖人見處¶
　髙常人所不能測識德性是言其精粹純一本領深¶
　厚其間自如此(道夫○㝢録云言性與天道是所見/直恁地髙人自描摸他不盡見得是)¶
<pb:KR3a0047_WYG_049-25b>¶
　(聰明言德性是就本原處說根基深厚/德盛仁熟便能如此便是所過者化)¶
　¶
　¶
　¶
　¶
　¶
　¶
　朱子語類卷四十九¶
