# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:38.120961
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷三十八
<pb:KR3a0047_WYG_038-1a>¶
欽定四庫全書¶
　朱子語類卷三十八¶
　　論語二十¶
　　　鄉黨篇¶
　　　　總論¶
鄉黨記聖人動容周旋無不中禮(泳/)¶
如鄉黨說聖人容色䖏是以有事觀聖人如言燕居申¶
　申夭夭是以無事時觀聖人學者於此又知得聖人¶
<pb:KR3a0047_WYG_038-1b>¶
　無時無䖏而不然(燾/)¶
鄉黨一篇自天命之謂性至道不可須臾離也皆在裏¶
　面許多道理皆自聖人身上迸出来惟聖人做得甚¶
　分曉故門人見之熟是以紀之詳也¶
問看論語及鄉黨之半曰覺公看得淺未甚切已終了¶
　鄉黨篇更須從頭温一過許多說話盡在集注中(賀/孫)¶
問賀孫讀鄉黨已終覺得意思如何曰見得段段都是¶
　道理合着如此不如此定不得纔有些子不如此心¶
<pb:KR3a0047_WYG_038-2a>¶
　下便不安曰聖賢一句是一箇道理要得教人識着¶
　都是要人収拾已放之心所謂學問之道無他求其¶
　放心而已非是學問只在求放心非把求放心為學¶
　問工夫乃是學問皆所以求放心如詩三百一言以¶
　蔽之曰思無邪大要皆欲使人思無邪而已(賀孫/)¶
　　　　第一節(鄉黨宗廟朝/廷言貌不同)¶
看鄉黨篇須以心體之孔子於鄉黨恂恂如也似不䏻¶
　言者如何是似不䏻言者宗廟朝廷便便言唯謹如¶
<pb:KR3a0047_WYG_038-2b>¶
　何是便便言唯謹朝與下大夫言侃侃如也與上大¶
　夫言誾誾如也如何是侃侃如何是誾誾(義剛錄云/看鄉黨一)¶
　(篇須是想像他恂恂是如何/誾誾是如何不可一滚看)¶
問先生解侃侃誾誾四字不與古注同古注以侃侃為¶
　和樂誾誾為中正曰衎字乃訓和樂與此侃字不同¶
　說文以侃為剛直後漢書中亦云侃然正色誾誾是¶
　和說而諍此意思甚好和說則不失事上之恭諍則¶
　又不失自家義理之正(廣/)¶
<pb:KR3a0047_WYG_038-3a>¶
或問鄉黨如恂恂侃侃之類曰如此類解說則甚易須¶
　是以心體之真自見箇氣象始得(士毅/)¶
問孔子於鄉黨恂恂如也似不䏻言者或有大是非利¶
　害似不可不說所謂似不䏻言者恐但當以卑遜為¶
　主所以說似不䏻言曰不是全不說但較之宗廟朝¶
　廷為不敢多說耳問其在宗廟朝廷集注云宗廟禮¶
　法之所在在宗廟則毎事問固是禮法之所在不知¶
　聖人還已知之而猶問還以其名物制度之非古而¶
<pb:KR3a0047_WYG_038-3b>¶
　因訂之曰便是這䖏某甞道是孔子初仕時如此若¶
　初来問一畨了後畨畨来畨畨問恐不如此孰謂鄹¶
　人之子知禮乎呼曰鄹人之子是與孔子父相識者¶
　有此語多應是孔子初年(賀孫/)¶
　　　　第二節(在朝廷事上/接下不同)¶
亞夫問朝與下大夫言侃侃如也與上大夫言誾誾如¶
　也曰侃侃是剛直貌以其位不甚尊故吾之言可得¶
　而直遂至於上大夫之前則雖有所諍必須有含蓄¶
<pb:KR3a0047_WYG_038-4a>¶
　不盡底意思不如侃侃之發露得盡也閔子侍側一¶
　章義亦如此(時舉/)¶
問注云侃侃剛直誾誾是和恱而諍不知諍意思如何¶
　曰說道和恱終不成一向放倒了到合辨别䖏也須¶
　辨别始得内不失其事上之禮而外不至於曲從如¶
　古人用這般字不是只說字義須是想像這意思是¶
　如此如恂恂皆是有此意思方下此字如史記云魯¶
　道之衰洙泗之間齗齗如也(齗誾/字同)這正見和恱而諍¶
<pb:KR3a0047_WYG_038-4b>¶
　底意思當道化盛時斑白者不提挈不負戴於道路¶
　少壯者代其事到周衰少壯者尚欲執其任而老者¶
　自不肯安爭欲自提挈自負戴此正是和恱而諍(賀/孫)¶
誾誾說文云和恱而諍看得字義是一難底字縁有爭¶
　義漢志洙泗之間齗齗義一同兩齒相㫁(泳/)¶
漢書諸尚書爭一件事其中有云誾誾侃侃得禮之容¶
　緘嘿邪心非朝廷福(泳/)¶
　　　　第三節(為君/擯相)¶
<pb:KR3a0047_WYG_038-5a>¶
問賔不顧矣曰古者賔退主人送出門外設兩拜賔更¶
　不顧而去國君於列國之卿大夫亦如此(燾/)¶
問君召使擯擯如其命數之半如上公九命則擯者五¶
　人以次傳命曰古者擯介之儀甚煩如九命擯五人¶
　介則如命數是九人賔主相見自擯以下列兩行行¶
　末相近如主人說一句主人之擯傳許多擯者訖又¶
　交過末介傳中介直至賔之上介方聞之賔(賀孫/)¶
古者相見之禮主人有擯賔有介賔傳命於上介上介¶
<pb:KR3a0047_WYG_038-5b>¶
　傳之次介次介傳之末介末介傳之末擯末擯傳之¶
　次擯次擯傳之上擯上擯傳之主人然後賔主方相¶
　見又曰看来古人大故淳朴人君出命不甚㑹說話¶
　所以着人代他說話(燾/)¶
植舉注云揖左人則左其手揖右人則右其手揖左人¶
　傳命出也揖右人傳命入也曰然(植/)¶
集注引晁氏說謂孔子無使擯執圭之事正淳曰定公¶
　十年夾谷之㑹孔子相恐即擯相之相曰相自是相¶
<pb:KR3a0047_WYG_038-6a>¶
　擯自是擯相是相其禮儀擯是傳道言語故擯用命¶
　數之半以次傳說(必大○今/集注無)¶
　　　　第四節(在朝/之容)¶
立不中門行不履閾注云棖闑之間由闑右不踐閾只¶
　是自外入右邊門邊乃君出入之所闑如一木拄門¶
　如今人多用石墩當兩門中臣傍闑右邊出入(此右/字自)¶
　(内出而言/○賀孫)¶
棖如今衮頭相似闑當中礙門者今城門有之古人常¶
<pb:KR3a0047_WYG_038-6b>¶
　揜左扉人君多出在門外見人所以當棖闑之間為¶
　君位(泳/)¶
問立不中門或問謂門之左右扉各有中其制可考否¶
　曰門之中有闑扉之兩旁有棖棖闑之間即中古人¶
　常闔左扉所謂中門者謂右扉之中也(必大/)¶
蕭問過位色勃如也位謂門屏之間人君宁立之䖏曰¶
　古今之制不同今之朝儀用秦制也古者朝會君臣¶
　皆立故史記謂秦王一旦捐賔客而不立朝君立於¶
<pb:KR3a0047_WYG_038-7a>¶
　門屏之間屏者乃門間蕭墻也今殿門亦設之三公¶
　九卿以下設位於廷中故謂之三槐九棘者廷中有¶
　樹處公卿位當其下也(雉/)¶
過位注云君之虚位謂門屏之間曰如今人㕔門之内¶
　屏門之外似周禮所謂外朝也(植/)¶
問復其位踧踖如也曰此是到末梢又結筭則箇若衆¶
　人到末梢便撤了聖人則始乎敬終乎敬故到末梢¶
　又整頓則箇(燾/)¶
<pb:KR3a0047_WYG_038-7b>¶
　　　　第五節(為君/聘)¶
上如揖下如授舊說亦好但此方說升堂時其容如此¶
　既升堂納圭於君前即不復執之以下故說做下堂¶
　不得所以只用平衡之說言之上下謂執圭之高低¶
　也(必大/)¶
執圭上如揖下如授前軰多作上階之上下階之下其¶
　實既下則已不用笏往往授介者只是高不過於揖¶
　故如揖下不低於授故如授(賀孫/)¶
<pb:KR3a0047_WYG_038-8a>¶
享禮有容色曰聘但以圭至享則更用圭璧庭實(植/)¶
問聘享之禮曰正行聘禮畢而後行享禮聘是以命圭¶
　通信少間仍舊退還命圭享是獻其圭璧琮璜非命¶
　圭也幣皮輿馬之類皆拜跪以獻退而又以物獻其¶
　夫人凡三四次方畢所獻之物皆受但少間别有物¶
　回之又問庭實曰皮幣輿馬皆陳之扵庭實私覿是¶
　所遣之大夫既以君命行聘享之禮畢却行私禮参¶
　見他國之君也(燾/)¶
<pb:KR3a0047_WYG_038-8b>¶
享禮有容色儀禮謂發氣滿容何故如此曰聘是初見¶
　時故其意極於恭肅既聘而享則用圭璧以通信有¶
　廷實以將其意比聘時漸紓也(聘禮篇/○廣)¶
私覿愉愉曰聘者享禮乃其君之信私覿則聘使亦有¶
　私禮物與所聘之國君及其大臣(植/)¶
　　　　第六節(衣服/之制)¶
君子不以紺緅飾紅紫不以為䙝服今反以紅紫為朝¶
　服(賀孫/)¶
<pb:KR3a0047_WYG_038-9a>¶
紺是而今深底鴉青色(義剛/)¶
紺深青揚赤色揚浮也(植/)¶
問緅以飾練服緅是絳色練服是小祥後喪服如何用¶
　絳色以為飾曰便是不可曉此箇制度差異絳是淺¶
　紅色紺是青赤色如今之閃青也(廣/)¶
問紅紫且近於婦人女子之服不知古之婦人女子亦¶
　多以紅紫為服否曰此亦不可知但據先儒如此說¶
　耳(廣/)¶
<pb:KR3a0047_WYG_038-9b>¶
蒨纁絳朱此紅之染數一入為蒨再入為纁三入為絳¶
　四入為朱(子䝉/)¶
當暑袗絺綌必表而出之與蒙彼縐絺有兩說(泳/)¶
裘乃純用獸皮而加裏衣如今之貂裘或問狐白裘曰¶
　是集衆狐為之(植/)¶
　　　　第七節(謹齋/事)¶
眀衣即是箇布衫長一身有半欲蔽足爾又曰即浴衣¶
　也見玉藻注(植/)¶
<pb:KR3a0047_WYG_038-10a>¶
問變食謂不飲酒不茹葷而今之致齋者有酒何也曰¶
　飲酒非也但禮中亦有飲不至醉之說(廣/)¶
問齋必變食曰葷是不食五辛(㽦/)¶
　　　　第八節(飲食/之制)¶
一言一語一動一作一坐一立一飯一食都有是非是¶
　底便是天理非底便是人欲如孔子失飪不食不時¶
　不食割不正不食不多食無非天理如口腹之人不¶
　時也食不正也食失飪也食便都是人慾便都是逆¶
<pb:KR3a0047_WYG_038-10b>¶
　天理如只喫得許多物事如不當喫纔去貪喫不住¶
　都是逆天理看道理只管進只管細便好只管見上¶
　面只管有一重方好如一物相似剥一重又剥一重¶
　又有一重又剥一重剥到四五重剥得許多皮殻都¶
　盡方見真寔底今人不是不理㑹道理只是不肯仔¶
　細只守著自底便了是是非非一向都沒分别如詖¶
　淫邪遁之辭也不消得辨便說道是他自陷自蔽自¶
　如此且恁地和同過也不妨(賀孫/)¶
<pb:KR3a0047_WYG_038-11a>¶
問割不正不食與席不正不坐此是聖人之心純正故¶
　日用間纔有不正䖏便與心不相合心亦不安曰聖¶
　人之心無毫釐之差謂如事當恁地做時便硬要恁¶
　地做且如不得其醤不食這一物合用醤而不得其¶
　醤聖人寧可不喫盖皆欲得其當然之則故也又問¶
　注云精鑿也曰是挿教那米白着(燾/)¶
不得其醤不食其字正𦂳要其醤如魚膾芥醤之類(閑/祖)¶
不得其醤非今所謂醤如禮記内則中有數般醤隨所¶
<pb:KR3a0047_WYG_038-11b>¶
　用而不同(植/)¶
肉雖多不使勝食氣非特肉也凡蔬果之類皆不可勝¶
　食氣(泳/)¶
　　　　第十節(居鄉/之事)¶
問鄉人儺朝服而立於阼階集注云庶其依已而安或¶
　云存室神盖五祀之属子孫之精神即祖考之精神¶
　故祖考之精神依於已若門行戸竈之属吾身朝夕¶
　之所出䖏則鬼神亦必依已而存曰然一家之主則¶
<pb:KR3a0047_WYG_038-12a>¶
　一家之鬼神属焉諸侯守一國則一國鬼神属焉天¶
　子有天下則天下鬼神属焉看来為天子者這一箇¶
　神眀是多少大如何有些子差忒得若縱欲無度天¶
　上許多星辰地下許多山川如何不變怪蔡云子陵¶
　足加帝腹便見客星侵帝座曰殷之未喪師克配上¶
　帝紂未做不好時便與天相配是甚細事(賀孫/)¶
　　　　第十一節(與人交/之誠意)¶
蘇實問問人於他邦再拜而送之曰古人重此禮遣使¶
<pb:KR3a0047_WYG_038-12b>¶
　者問人於他邦則主人拜而送之從背脊後拜潘子¶
　善因言浙中若納婦嫁娶盛禮時遣人入傳語婚姻¶
　之家亦拜送之至反命則不拜也(植/)¶
問康子饋藥拜而受之看此一事見聖人應接之問義¶
　理發見極其周宻曰這般所在却是龜山看得仔細¶
　云大夫有賜拜而受之禮也未達不敢甞所以慎疾¶
　必告之直也直而有禮故其直不絞龜山為人粘泥¶
　故說之較宻(賀孫/)¶
<pb:KR3a0047_WYG_038-13a>¶
　　　　第十三節(事君/之禮)¶
君祭先飯尋常則主人延客祭如世俗出坐之類今侍¶
　食於君君祭則臣先自喫飯若為君甞食然不敢當¶
　客禮也饍人取那飲食来請君祭(泳/)¶
問疾君視之方東首常時首當在那邊禮記自云寝常¶
　當東首矣平時亦欲受生氣恐不獨於疾時為然曰¶
　常時多東首亦有隨意卧時節如記云請席何向請¶
　袵何趾這見得有隨意向時節然多是東首故玉藻¶
<pb:KR3a0047_WYG_038-13b>¶
　云居常當戸寝常柬首也常寝於北牖下君問疾則¶
　移南牖下(賀孫/)¶
問病者居北牖之義曰是就北牖下安牀睡因君来故¶
　遷之南牖下使以南面視已耳(義剛/)¶
　　　　第十四節(交朋友/之義)¶
問朋友死無所歸曰於我殯朋友之饋非祭肉不拜朋¶
　友之義固當如此後世同志者少而汎然交䖏者多¶
　只得隨其淺深厚薄度吾力量為之寧可過厚不可¶
<pb:KR3a0047_WYG_038-14a>¶
　過薄曰朋友交㳺固有淺深若泛然之交一一要周¶
　旋也不可於自家情分稍厚自著如此須是情文相¶
　稱若泛泛施之却是曲意狥物古人於這般所在自¶
　分眀如交友稱其信也執友稱其仁也自有許多様¶
　又如於師吾哭諸寝朋友哭諸寝門之外所知哭於¶
　野恩義自有許多節(賀孫/)¶
　　　　第十五節(容貌/之變)¶
問記云若有疾風迅雷甚雨雖夜必興衣服冠而坐看¶
<pb:KR3a0047_WYG_038-14b>¶
　来不如此定是不安但有終日之雷終夜之雨如何¶
　得常如此曰固當常如此但亦主於疾風迅雷甚雨¶
　若平平底雷風雨也不消如此問當應接之際無相¶
　妨否曰有事也只得應(賀孫/)¶
　　　　第十六節(升車/之容)¶
立之說車中不内顧一章曰立視五巂式視馬尾盖巂¶
　是車輪一轉之地車輪高六尺圍三徑一則闊丈八¶
　五轉則正為九丈矣立視雖逺亦不過此(時舉/)¶
<pb:KR3a0047_WYG_038-15a>¶
　¶
　¶
　¶
　¶
　¶
　¶
　¶
　¶
<pb:KR3a0047_WYG_038-15b>¶
　¶
　¶
　¶
　¶
　¶
　¶
　¶
　朱子語類卷三十八¶
