# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:40.683112
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷一百二十九
<pb:KR3a0047_WYG_129-1a>¶
欽定四庫全書¶
　朱子語類卷一百二十九¶
　　本朝三¶
　　　自國初至熈寧人物¶
因論唐初國初人才云國初人材是五代時已生得了¶
　(徳/明)¶
太宗朝一時人多尚文中子盖見朝廷事不振而文中¶
　子之書頗説治道故也然不得其要范文正公雖有¶
<pb:KR3a0047_WYG_129-1b>¶
　欲為之志然也麄不精宻失照管處(卓○僴/録畧)¶
國初人便已崇禮義尊經術欲復二帝三代已自勝如¶
　唐人但説未透在直至二程出此理始説得透(因㸔/科明)¶
　(逸集○/方子)¶
問本朝宰相孰優曰各有所長(力行/)¶
趙㡬道云本朝宰相但一味度量而已曰寛裕溫柔足¶
　以有容固好又須發强剛毅足以有執則得(大雅/)¶
宰相薦張齊賢曾受一曹司甚恩忘了齊賢後以兄事¶
<pb:KR3a0047_WYG_129-2a>¶
　之舉此一事齊賢可知矣先生曰祖宗時人樸實如¶
　此今好薦章如此乃是一言章也(揚/)¶
李文靖只做得如此若有學便可做三代事真宗晚年¶
　豈有如此等事(揚/)¶
談苑説李文靖沒口匏事極好可謂鎮浮然與不興利¶
　事皆落一偏胡不廣求有道賢徳興起至治也(方/)¶
李文靖重厚沉黙嘗寓京師亦少出入一日忽有一轎¶
　至下轎乃一盖頭婦人不見其靣然儀度甚美入文¶
<pb:KR3a0047_WYG_129-2b>¶
　靖房乆而出衆訝之以為文靖如此却引得這般人¶
　來遂問之文靖亦只依違應之曰亦言某前程之類¶
　何足信深詰之文靖曰諸公曾見其面乎一面都是¶
　目(許文靖為/相○揚)¶
問本朝如王沂公人品甚髙晩年乃求復相何也曰便¶
　是前軰都不以此事為非所以至范文正方厲亷恥¶
　振作士氣曰如冦萊公也因天書欲復相曰固是(植/)¶
問王沂公云恩欲已出怨使誰當似此不可為通法否¶
<pb:KR3a0047_WYG_129-3a>¶
　曰它只説不欲牢籠人才説使必出自我門下它亦¶
　未嘗不薦人才(植/)¶
問先生前曰曾論本朝惟范文正公振作士大夫之功¶
　為多不知使范公處韓公受顧命之時處事亦能如¶
　韓公否曰㸔范公才氣亦須做得又曰祖宗以來名¶
　相如李文靖王文正諸公只恁地善亦不得至范文¶
　正時便大厲名節振作士氣故振作士大夫之功為¶
　多問范文正作百官圖以獻其意如何曰它只説如¶
<pb:KR3a0047_WYG_129-3b>¶
　此遷轉即是公如此遷轉即是私吕許公當國有無¶
　故躐等用人處故范公進此圖於仁宗因舉詩云誨¶
　爾序爵人主此事亦不可不知假如有人已做侍御¶
　史宰相驟擢作侍從雖官品髙然侍御史却𦂳要為¶
　人主者便須知把他擢作侍從如何不把做諫議大¶
　夫之類(植/)¶
近得周益公書論吕范解仇事曰初范公在朝大臣多¶
　忌之及為開封府又為百官圖以獻因指其遷進遲¶
<pb:KR3a0047_WYG_129-4a>¶
　速次序曰某為超遷某為左遷如是而為公如是而¶
　為私意頗在吕相吕不樂由是落職出知饒州未㡬¶
　吕亦罷相後吕公再入元昊方犯邊乃以公經畧西¶
　事公亦樂為之用嘗奏記吕公云相公有汾陽之心¶
　之徳仲淹無臨淮之才之力後歐陽公為范公神道¶
　碑有懽然相得戮力平賊之語正謂是也公之子堯¶
　夫乃以為不然遂刋去此語前書今集中亦不載疑¶
　亦堯夫所刪他如叢談所記説得更乖某謂吕公方¶
<pb:KR3a0047_WYG_129-4b>¶
　寸隐㣲雖未可測然其補過之功使天下實被其賜¶
　則有不可得而掩者范公平日胷襟豁達毅然以天¶
　下國家為己任既為吕公而出豈復更有匿怨之意¶
　况公嘗自謂平生無怨惡於一人此言尤可驗忠宣¶
　固是賢者然其規模廣狹與乃翁不能無間意謂前¶
　日既排申公今日若與之解仇前後似不相應故諱¶
　言之却不知乃翁心事政不如此歐陽公聞其刋去¶
　碑中數語甚不樂也問後來正獻亦及識范公否曰¶
<pb:KR3a0047_WYG_129-5a>¶
　正獻通判潁州時歐陽公為守范公知青州過頴謁¶
　之因語正獻曰太博近朱者赤歐陽永叔在此宜頻¶
　近筆硯異時同薦三人則王荆公司馬溫公及正獻¶
　公也其知人如此又曰吕公所引如張方平王拱辰¶
　李淑之徒多非端士終是不樂范公張安道過失更¶
　名但以東坡父子懐其汲引之恩文字中十分説他¶
　好今人又好㸔蘓文所以例皆稱之介甫文字中有¶
　説他不好處人既不㸔㸔又不信(儒用/)¶
<pb:KR3a0047_WYG_129-5b>¶
吕申公斥逐范文正諸人至晚年復收用之范公亦竭¶
　盡底蘊而為之用這見文正髙處忠宣辨歐公銘志¶
　事這便是不及文正(道夫/)¶
范文正傑出之才¶
某嘗謂天生人才自足得用豈可厚誣天下以無人自¶
　是用不到耳且如一箇范文正公自做秀才時便以¶
　天下為己任無一事不理㑹過一旦仁宗大用之便¶
　做出許多事業今則所謂負剛大之氣者且先一筆¶
<pb:KR3a0047_WYG_129-6a>¶
　勾斷秤停到第四五等人氣宇厭厭布列䑓諫如何¶
　得事成故某向謂姓名未出而内外已知其非天下¶
　第一流矣(道夫/)¶
范文正公嘗云浙人輕佻易動切宜戒之(子䝉/)¶
某嘗説吕夷簡最是箇無能底人今人却説他有相業¶
　㑹處置事不知何者為相業何者善處置為相正要¶
　以進退人才為先使四夷聞知知所聳畏方其為相¶
　其才徳之大者如范文正諸公既不用下而豪俊跅¶
<pb:KR3a0047_WYG_129-6b>¶
　弛之士如石曼卿諸人亦不能用其所引援皆是半¶
　間不界無状之人㺯得天下之事日入於昬亂及一¶
　旦不柰元昊何遂盡挨與范文正公若非范文正公¶
　則西方之事決定㺯得郎當無如之何矣今人以他¶
　為有相業深所未曉(子䝉/)¶
因言仁宗朝講書楊安國之徒一時聚得㡬箇朴鈍無¶
　能之人可笑先生曰此事縁范文正招引一時才俊¶
　之士聚在館閣如蘓子美梅聖俞之徒此軰雖有才¶
<pb:KR3a0047_WYG_129-7a>¶
　望雖皆是君子黨然輕儇戲謔又多分流品一時許¶
　公為相張安道為御史中丞王拱辰之徒皆深惡之¶
　求去之未有䇿而蘓子美又杜祁公壻杜是時為相¶
　蘓為館職兼進奏院每嵗院中賽神例賣故紙錢為¶
　飲燕之費蘓承例賣故紙因出己錢添助為㑹請館¶
　閣中諸名勝而分别流品非其侣者皆不得與㑹李¶
　定願與而蘓不肯於是盡招兩軍女妓作樂爛飲作¶
　為傲歌王勝之(名直/柔)句云欹倒太極遣帝扶周公孔¶
<pb:KR3a0047_WYG_129-7b>¶
　子驅為奴這一隊專探伺他敗闕才聞此句拱辰即¶
　以白上仁宗大怒即令中官捕捉諸公皆已散走逃¶
　匿而上怒甚捕捉甚峻城中喧然於是韓魏公言於¶
　上曰陛下即位以來未嘗為此等事一旦遽如此驚¶
　駭勿聼仁宗怒少解而館閣之士罷逐一空故時有¶
　一網打盡之語杜公亦罷相子美除名為民永不叙¶
　復子美居湖州有詩曰不及鷄竿下坐人言不得比¶
　罪人引赦免放也雖是拱辰安道軰攻之甚急然亦¶
<pb:KR3a0047_WYG_129-8a>¶
　只這㡬箇輕薄做得不是縱有時名然所為如此終¶
　亦何補於天下國家邪仁宗於是懲才士輕薄之弊¶
　這㡬个承意㫖盡援引鈍朴持重之人以愚仁宗凡¶
　解經不過釋訓詁而已如楊安國彭乘之徒是也是¶
　時張安道為御史中丞助吕公以攻范(卓/)¶
陳執中俗吏然執法仁廟謂惟此人不瞞人近世葉顒¶
　近似之(揚/)¶
徳粹以明州士人所寄書納先生因請問其書中所言¶
<pb:KR3a0047_WYG_129-8b>¶
　先生曰渠言漢之名節魏晉之曠蕩隋唐之辭章皆¶
　懲其弊為之不然此只是正理不明相衮將去遂成¶
　風俗後漢名節至於末年有貴已賤人之弊如皇甫¶
　規鄉人見之却問卿在鴈門食鴈美乎舉此可見積¶
　此不已其勢必至於虚浮入老莊相衮到齊梁間又¶
　不復如此只是作一般艷辭君臣𢋫歌䙝瀆之語不¶
　以為怪隋之辭章乃起於煬帝進士科至不成科目¶
　故遂衮纒至唐至本朝然後此理復明正如人有病¶
<pb:KR3a0047_WYG_129-9a>¶
　今日一病明日變一病不成要將此病變作彼病某¶
　問已前皆衮纒成風俗本朝道學之盛豈是衮纒先¶
　生曰亦有其漸自范文正以來已有好議論如山東¶
　有孫明復徂徠有石守道湖州有胡安定到後來遂¶
　有周子程子張子出故程子平生不敢忘此數公依¶
　舊尊他若如楊劉之徒作四六駢&KR1275;之文又非此比¶
　然數人者皆天資髙知尊王黜覇明義去利但只是¶
　如此便了於理未見故不得中某問安定學甚盛何¶
<pb:KR3a0047_WYG_129-9b>¶
　故無傳曰當時所講止此只些門人受去做官死後¶
　便已嘗言劉彛善治水後來果然彛有一部詩遇水¶
　處便廣説(璘錄云劉彛治水所至興水利劉有一/部詩解處處作水利説好笑熟處難忘)某¶
　又問以前説後漢之風皆以為起於嚴子陵近來説¶
　又别曰前漢末極有名節人光武却極崇儒重道尊¶
　經術後世以為法如見樊英築壇場猶待神明嚴子¶
　陵直分明是隐士渠髙氣逺邁直是不屈又論其不¶
　矯激吕伯恭作祠堂記却云它中和嘗問云嚴子陵¶
<pb:KR3a0047_WYG_129-10a>¶
　何須如此説使它有知聞之豈不發一笑因説前軰¶
　如李泰伯們議論只説貴王賤伯張大其説欲以刼¶
　人之聼却是矯激然猶有以使人奮起今日須要作¶
　中和將來只便委靡了如范文正公作子陵祠堂記¶
　云先生之心出乎日月之上光武之量包乎天地之¶
　外微先生不能成光武之大微光武豈能遂先生之¶
　髙胡文定父子極喜此語大抵前軰議論麄而大今¶
　日議論細而小不可不理㑹某問此風俗如何可變¶
<pb:KR3a0047_WYG_129-10b>¶
　曰如何可變只且自立(可學/)¶
論安定規模雖少踈然却廣大著實如孫明復春秋雖¶
　過當然占得氣象好如陳古靈文字尤好嘗過台州¶
　見一豐碑説孔子之道甚佳此亦是時世漸好故此¶
　等人出有魯一變氣象其後遂有二先生若當時稍¶
　加信重把二先生義理繼之則可以一變而乃為王¶
　氏所壊問當時如此積漸將成而壊於王氏莫亦是¶
　有氣數曰然(可學/)¶
<pb:KR3a0047_WYG_129-11a>¶
因言兼山艾軒二氏中庸曰程子未出時如胡安定石¶
　守道孫明復諸人説話雖麄踈未盡精妙却儘平正¶
　更如古靈先生文字都好道夫云只如諭俗一文極¶
　為平正簡易曰許多事都説盡也見他一箇胸襟盡¶
　包得許多又曰大抵事亦自有時如程子未出而諸¶
　公已自如此平正(道夫/)¶
本朝孫石軰忽然出來發明一箇平正底道理自好前¶
　代亦無此等人如韓退之已自五分來只是説文章¶
<pb:KR3a0047_WYG_129-11b>¶
　若非後來闗洛諸公出來孫石便是第一等人孫較¶
　弱石健甚硬做¶
問孫明復如何恁地惡胡安定曰安定較和易明復却¶
　剛勁或曰孫泰山也是大故剛介曰明復未得為介¶
　石守道却可謂剛介(義剛/)¶
石守道只是麄若其名利嗜欲之類直是打疊得伶俐¶
　茲所以不動心也(揚/)¶
嘉祐前軰如此厚重胡安定於義理不分明然是甚氣¶
<pb:KR3a0047_WYG_129-12a>¶
　象¶
問安定平日所講論今有傳否曰並無薛士龍在湖州¶
　嘗以書問之回書云並無如當初取湖州學法以為¶
　大學法今此法無今日法乃蔡京之法又云祖宗以¶
　來學者但守注䟽其後便論道如二蘓直是要論道¶
　但注䟽如何棄得(可學/)¶
安定太山徂徠廬陵諸公以來皆無今日之術數老蘓¶
　有九分來許罪(揚/)¶
<pb:KR3a0047_WYG_129-12b>¶
安定胡先生只據他所知説得義理平正明白無一些¶
　𤣥妙近有一軰人别説一般惹邪底詳説話禪亦不¶
　是如此只是不曾見那禪師便是被他笑(○楊錄云徐/子儀之徒)¶
因論李泰伯曰當時國家治時節好所論皆勁正如此¶
　曾南豐携歐公書往餘杭見范文正文正云歐九得¶
　書令將錢與公今已樁得甚處錢留公矣亦欲少欵¶
　適聞李先生來欲出郊迓之云云¶
閩宰方叔珪(永嘉/人)以書來稱本朝人物甚盛而功業不¶
<pb:KR3a0047_WYG_129-13a>¶
　及於漢唐只縁是要去小人先生曰是何等議論小¶
　人如何不去得自是不可合之物一薫一蕕十年尚¶
　猶有臭觀仁宗用韓范富諸公是甚次第只為小人¶
　所害及韓富再當國前日事都忘了富公一向畏事¶
　只是要㸔經念佛縁是小人在傍故耳若謂小人不¶
　可去則舜當時去四㐫是錯了可學問方君意謂不¶
　與小人競則身安可以做事曰不去小人如何身得¶
　安劉晦伯云有人説泰卦内君子外小人為君子在¶
<pb:KR3a0047_WYG_129-13b>¶
　内小人在外小人道消乃是變為君子曰亦有此理¶
　聖人亦有容小人處又是一截事且當㸔正當處使¶
　小人變為君子固好只是不能得如此可學云小人¶
　譛君子須加以朋黨叛逆曰如此則一網可打盡雖¶
　是如此然君子亦不可過當如元祐諸公行蔡新州¶
　事却不是渠固有罪然以作詩行重責大不可然當¶
　元祐時只行遣渠一人至紹聖則禍甚酷以此觀君¶
　子之於小人未能及其毫毛而小人之於君子其禍¶
<pb:KR3a0047_WYG_129-14a>¶
　常大安可不去(可學/)¶
韓富初來時要拆洗做過做不得出去及再來亦只随¶
　時了遇聖明如此猶做不得(揚/)¶
富鄭公與韓魏公議不合富恨之至不弔魏公䘮富公¶
　守某州魯直為尉乆不之任在路遷延富有所聞大¶
　怒及到遂不與交割後幕幹勸之方肯及魯直在史¶
　館修韓魏公傳使人問富曾弔韓䘮否知其不曾遂¶
　以此事送下案中遂成案底後人雖欲修去此事而¶
<pb:KR3a0047_WYG_129-14b>¶
　有案底竟不可去魯直也可謂乖但魏公年年却使¶
　人去鄭公家上夀恁地便是富不如韓較寛大(義剛/)¶
韓魏公富鄭公皆言新法不便韓公更能論列上面不¶
　從他也委曲作箇道理著行他底如富公更不行自¶
　用他那法度後來遂被人言雖如此畢竟喚做是不¶
　得今事有不便但當如韓公論列若不從也須做道¶
　理減省了行他底大不可行則有去而已如富公直¶
　截自用己意則不可也(端䝉/)¶
<pb:KR3a0047_WYG_129-15a>¶
歐公章䟽言地震山石崩入於海某謂正是羸豕孚躅¶
　之義當極治時已自栽培得這般物在這裏了故直¶
　至如今(道夫/)¶
先生因泛言交際之道云先人曾有雜錄冊子記李仲¶
　和之祖(見居/三衢)同包孝肅同讀書一僧舍每出入必經¶
　由一富人門二公未嘗往見之一日富人俟其過門¶
　邀之坐二公託以他事不入他日復招飯意厪甚李¶
　欲往包公正色與語曰彼富人也吾徒異日或守鄉¶
<pb:KR3a0047_WYG_129-15b>¶
　郡今妄與之交豈不為他日累乎竟不往後十年二¶
　公果相繼典鄉郡先生因嗟嘆前軰立已接人之嚴¶
　盖如此方二公為布衣所志已如此此古人所謂言¶
　行必稽其所終慮其所敝也或言近有為鄉邑者泛¶
　接部内士民如布衣交甚至狎溺無所不至後來遇¶
　事入手處之頗有掣肘處曰為邑之長此等處當有¶
　限節若脱畧䋲墨其末流之弊必至於此包李之事¶
　可為法也(時舉/)¶
<pb:KR3a0047_WYG_129-16a>¶
張乖崖云陽是人有罪而未書案尚變得隂是已書案¶
　更變不得此人曾見希夷來言亦似太極圖(節/)¶
趙叔平樂易厚善人也平生做工夫欲驗心善惡之多¶
　少以一器盛黑豆一器盛白豆中間置一虚器才一¶
　善念動則取白豆投其中惡念動則取黑豆投其中¶
　至夜則倒虛器中之豆觀其黑白以驗善惡之多少¶
　初間黑多而白少乆之漸一般又乆之則白多而黑¶
　少又乆則和豆亦無了便是心純一於善矣或曰恐¶
<pb:KR3a0047_WYG_129-16b>¶
　無此理曰前軰有一種工夫如此若能持敬則不消¶
　如此心煩自然當下便復於善矣¶
陳烈(字季/慈)行甚髙然古怪太甚使其知義理之正是如¶
　何様有力量惜其只一向從一邊去辭官表甚古横¶
　渠嘗稱之溫公薨陳上表慰國家張文濳集中有代¶
　范忠宣答其表書¶
陳烈辭官表上謂似中書之文陳好行古禮其妻厭之¶
　而求去人遂誣陳惡其妻醜而出之(楊/)¶
<pb:KR3a0047_WYG_129-17a>¶
陳烈初年讀書不理㑹得又不記因讀孟子求放心一¶
　段遂謝絶人事靜坐室中數月後㸔文字記性加數¶
　倍又聰明(揚/)¶
阮逸撰元經闗朗易李靖問對見後山談叢(&KR1228;/)¶
崔正言奏議亦好又問曾看劉質夫春秋謝顯道胡明¶
　仲集否(&KR1228;/)¶
　¶
　¶
<pb:KR3a0047_WYG_129-17b>¶
　¶
　¶
　¶
　¶
　¶
　¶
　¶
　朱子語類卷一百二十九¶
