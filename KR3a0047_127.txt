# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:40.631787
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷一百二十七
<pb:KR3a0047_WYG_127-1a>¶
欽定四庫全書¶
　朱子語類卷一百二十七¶
　　本朝一¶
　　　太祖朝¶
漢髙祖本朝太祖有聖人之材(必大/)¶
或言太祖受命盡除五代弊法用能易亂為治曰不然¶
　只是去其甚者其他法令條目多仍其舊大凡做事¶
　底人多是先其大綱其他節目可因則因此方是英¶
<pb:KR3a0047_WYG_127-1b>¶
　雄手段如王介甫大綱都不曾理㑹却纎悉於細微¶
　之間所以弊也(儒用/)¶
問藝祖平定天下如破竹而河東獨難取何耶以為兵¶
　强則一時政事所為皆有敗亡之勢不知何故如此¶
　曰這却本是他家底郭威乗其主幼而奪之劉氏遂¶
　㨿有并州若使柴氏淂天下則劉氏必不服所以太¶
　祖以書喻之謂本與他無讎隙渠荅云不忍劉氏之¶
　不血食也此其意可見矣被他辭直理順了所以難¶
<pb:KR3a0047_WYG_127-2a>¶
　取(幹/)¶
國初下江南一年攻城不下是時江州亦城守三年盖¶
　其國小君臣相親故能得人心如此(因説先世理平/公仕江南死事)¶
　(及此○/徳明)¶
因説今官府文移之煩先生曰國初時事甚簡徑無許¶
　多虚文嘗見太祖時樞宻院一卷公案行遣得簡徑¶
　畢竟英雄底人做事自别甚様索性聞畨中却如此¶
　文移極少且如駕過景靈宫差從官一人過盞子有¶
<pb:KR3a0047_WYG_127-2b>¶
　甚難事只消宰相㸃下便了須要三省下吏部吏部¶
　下太常太常擬差申部部申省動是月十日不能得¶
　了所差又即是眼前人趙丞相在位甚有意要去此¶
　等弊然十不能去一二可見上下皆然(太祖時公案/乃是蜀中一)¶
　(州軍變後申來乞差&KR0249;攝軍馬樞宻院具已經差使/使臣及未經差使姓名内一人姓樊注云樊愛能孫)¶
　(只有一人注此人清亷可使太祖就此人姓上㸃一/㸃就下批四字云只教他去後面有券狀云雜随四)¶
　(人某甲某乙太祖又批其下云只帶兩人去小底二/人某童某童大紫騮馬一疋并鞍轡小紫騮馬一疋)¶
　(并鞍轡太祖又批其下云不須帶紫騮馬只騎騮馬/去又乞下銓曹疾速差知州後面有銓曹擬差狀約)¶
<pb:KR3a0047_WYG_127-3a>¶
　(只隔得一二日又有到任申狀其兵馬監押纔到/時其知州亦到了其行遣得簡徑健速如此○雅)¶
秀才好立虚論事朝廷纔做一事閧閧地閧過了事又¶
　只休且如黄河事合即其處㸔其勢如何朝夕只在¶
　朝廷上閧河東決西決(揚錄云害㡬多了此中論要/導向處亦未住凡作一事皆)¶
　(然漢時在上重唐亦多為虚論所沮如憲宗討蔡不/是憲宗如何做得刺武元衡傷裴度憲宗決為之乃)¶
　(成/)凡作一事皆然太祖當時亦無秀才全無許多閒¶
　説只是今日何處㸔脩器械明日何處㸔習水戰又¶
　明日何處教閲日日著實做故事成¶
<pb:KR3a0047_WYG_127-3b>¶
問開寳九年不待踰年而遂改元何也曰這是開國之初¶
　一時人材麄踈理㑹不得當時藝祖所以立得許多事¶
　也未有許多秀才説話牽制他到這般處又忒欠得㡬¶
　箇秀才説話(幹/)¶
　　　太宗真宗朝¶
才卿問秦漢以下無一人知講學明理所以無善治曰然¶
　因泛論歴代以及本朝太宗真宗之朝可以有為而不¶
　為太宗每日㸔太平廣記數卷若能推此心去講學那¶
<pb:KR3a0047_WYG_127-4a>¶
　裏得來不過寫字作詩君臣之間以此度日而已真宗¶
　東封西祀縻費巨萬計不曾做得一事仁宗有意於為¶
　治不肯安於小成要做極治之事只是資質慈仁却不¶
　甚通曉用人驟進驟退終不曾做得一事然百姓戴之¶
　如父母契丹初陵中國後來却服仁宗之徳也是慈仁¶
　之效縁它至誠惻怛故能動人如此(卓/)¶
氣有盛衰盛時便做得未是亦不大段覺如真宗時遼人¶
　直至澶州旋又無事亦是氣正盛靖康時直㺯得到這¶
<pb:KR3a0047_WYG_127-4b>¶
　般田地前漢如此之盛至光武再興亦只得三四分¶
　後來一切扶不起亦氣衰故(揚/)¶
　　　仁宗朝¶
問章獻不如宣仁然章獻輔仁宗後來却無事曰亦是¶
　仁宗資質好後來亦是太平日乆宫中太寛如雇乳¶
　母事宣仁不知此一事便反不及章獻(可學/)¶
　　　英宗朝¶
亞夫問濮議曰歐公説不是韓公曾公亮和之溫公王¶
<pb:KR3a0047_WYG_127-5a>¶
　珪議是范鎮吕晦范純仁吕大防皆彈歐公但溫公¶
　又於濮王一邊禮數太薄須於中自有斟酌可也歐¶
　公之説斷不可且如今有為人後者一日所後之父¶
　與所生之父相對坐其子來喚所後父為父終不成¶
　又喚所生父為父這自是道理不可試坐仁宗於此¶
　亦坐濮王於此使英宗過焉終不成都喚兩人為父¶
　只縁衆人道是死後為鬼神不可考胡亂呼都不妨¶
　都不思道理不可如此先時仁宗有詔云朕皇兄濮安¶
<pb:KR3a0047_WYG_127-5b>¶
　懿王之子猶朕之子也此甚分明當時只以此為㨿¶
　足矣亞夫問古禮自何壊起曰自定陶王時已壊了¶
　盖成帝不立弟中山王以為禮兄弟不得相入廟乃¶
　立定陶王盖子行也孔光以尚書盤庚殷之兄王争之¶
　不獲當時濮廟之争都是不争好好讀古禮見得古¶
　人意思為人後為之子其義甚詳(賀孫/)¶
濮議之争結殺在王陶擊韓公蔣之竒論歐公伊川代¶
　彭中丞奏議似亦未為允當其後無收殺只以濮國¶
<pb:KR3a0047_WYG_127-6a>¶
　主其祀可見天理自然不由人安排(方子/)¶
前代許多大疑禮都措置未得如濮廟事英宗以皇伯¶
　之子入繼大統後只令嗣王奉祭祀天子則無文告¶
　(賀孫/)¶
　　　神宗朝¶
神宗鋭意為治用人便一向傾信他初用富鄭公甚傾¶
　信及論兵鄭公曰願陛下二十年不可道着用兵二¶
　字神宗只要做鄭公只要不做説不合後來傾信王¶
<pb:KR3a0047_WYG_127-6b>¶
　介甫終是坐此病只&KR0249;好用兵用得又不著費了無¶
　限財榖殺了無限人殘民蠧物之政皆從此起西蕃¶
　小小擾邊只是打一陣退便了却去深入侵他疆界¶
　才奪得鄯州等空城便奏捷朝廷不審便命官發兵¶
　去守依舊只是空城城外皆是畨人及不能得歸朝¶
　廷又發兵去迎歸多少費力熈河之敗䘮兵十萬神¶
　宗臨朝大慟自得疾而終後來蔡京用事又以為不¶
　可棄用兵復不利又事幽燕此亦自神宗啟之遂至¶
<pb:KR3a0047_WYG_127-7a>¶
　中朝傾覆反思鄭公之言豈不為天下至論(義剛/)¶
神宗極聰明於天下事無不通曉真不世出之主只是¶
　頭頭做得不中節拍如王介甫為相亦是不世出之¶
　資只縁學術不正當遂悞天下使神宗得一真儒而¶
　用之那裏得來此亦氣數使然天地生此人便有所¶
　偏了可惜可惜(卓/)¶
神宗大槩好用生事之人如呉居厚在京西括民買鑊¶
　官司鑄許多鑊令民四口買一五口則買二其後民¶
<pb:KR3a0047_WYG_127-7b>¶
　怨㡬欲殺之呉覺而免然卒稱㫖其後如蔡京欲舉¶
　行神宗時政而所舉行者皆熈寧之政非元豐神祖¶
　自行之政也故了翁摭摘其失以為京但行得王安¶
　石之政而欺蔽不道實不曾紹復元豐之政也(義剛/)¶
神宗事事留心熈寧初闢闊京城至四十餘里盡修許¶
　多兵備每門作一庫以備守城如射法之屬皆造過¶
　但造得太文軍人剗地不曉(義剛/)¶
熈寧作陣法令將士讀之未厮殺時已被將官打得不¶
<pb:KR3a0047_WYG_127-8a>¶
　成模様了(義剛/)¶
論及木圖云神宗大故留心邊事自古人主何曾恁地¶
　留心(義剛/)¶
神宗理㑹得文字極喜陳殿院(師錫/建人)文嘗於太學中取¶
　其程文閲之每得則貯之錦囊中及殿試編排卷子¶
　奏御神宗疑非師錫之文從頭閲之至中間見一卷¶
　子曰此必陳某之文也寘之第三已而果然(儒用/)¶
溫公日錄中載厚陵事甚詳林子中雜記載裕陵事甚¶
<pb:KR3a0047_WYG_127-8b>¶
　詳(方子/)¶
　　　哲宗朝¶
哲宗常使一舊桌子不好宣仁令換之又只如此再問¶
　之云是爹爹用底宣仁大慟知其有紹述意也又劉¶
　摯嘗進君子小人之名欲宣仁常常喻哲宗使知之¶
　宣仁曰常與孫子説然未曾了得宣仁亦是見其如¶
　此故皆不肯放下哲宗甚啣之紹述雖是其本意亦¶
　是激於此也(揚/)¶
<pb:KR3a0047_WYG_127-9a>¶
哲宗春秋尚富平日寡言一旦講筵説書至乂用三徳¶
　發問云只是此三者還更有這也問得無情理然若¶
　有人㑹荅時就這裏推原却煞有好説話當時被忽¶
　然問後都荅不得(義剛/)¶
紹聖四年長安民家得秦璽改元元符是時下公卿雜¶
　議莫有知者李伯時號多識辨其果秦璽遂降八寳¶
　赦(徳明/)¶
　　　徽宗朝¶
<pb:KR3a0047_WYG_127-9b>¶
欽聖當時諭宰執有廢劉再立孟之意曾子宣兩存之¶
　後蔡京以曾欲廢劉治之蔡為相弟卞為樞宻入文¶
　字謂任伯雨曾謂臣欲謀廢宣仁臣無此事欲案治¶
　遂治任伯雨其他一二十人當時言事官不及此事¶
　者亦因以治之(揚/)¶
徽廟初上蔡初召上殿問對語不少然上蔡云多不誠¶
　遂退只求監局之䫫去或謂建中年號與徳宗同不¶
　佳上蔡云恐亦不免一播後下獄事不知(方/)¶
<pb:KR3a0047_WYG_127-10a>¶
徽宗因見星變即令衛士仆黨碑云莫待明日引得蔡¶
　京又來吵明日蔡以為言又下詔云今雖仆碑而黨¶
　籍却仍舊(義剛/)¶
蔡京謀取&KR1609;鄯費四千萬緡(楊/)¶
今㸔着徽宗朝事更無一着下得是古之大國之君猶¶
　有一二著下得是而大勢不可支吾那時更無一小¶
　著下得是使無金人之猖獗亦不能安以當時之勢¶
　不知有伊吕之才能轉得否恐也不可轉嘗試思之¶
<pb:KR3a0047_WYG_127-10b>¶
　無著可下手事㺯得極了反為金人所持當初約女¶
　真同滅契丹既女真先滅了契丹王師到日惟有空¶
　城金帛子女已為女真席卷而去遂竭府庫問女真¶
　換此空城又以嵗幣二百萬貫而為每嵗空額是時¶
　帑藏空竭遂斂敷民間云免百姓往燕山打粮草每¶
　人科錢三十貫以充免役之費民無從得錢遂命監¶
　司郡守親自徵督必足而後已亦煞得錢共科得六¶
　百餘萬貫然奉金亦不多恣為用事者侵使更無稽¶
<pb:KR3a0047_WYG_127-11a>¶
　攷及結局日任事者遂㷊簿歴朝廷亦不問又契丹¶
　相郭藥師以常勝軍來降朝廷處之河北諸路近邊¶
　塞上後又有契丹甚人來降亦有一軍名義勝軍亦¶
　處之河北諸路皆厚廩給是時中國已空竭而邊上¶
　屯戍之兵餼廩乆絶飢寒欲死而常勝義勝兩軍安¶
　坐而享厚祿故中國屯戍之兵数罵詈之云我為中¶
　國戰闘守禦㡬年矣今反受飢寒汝軰皆降蕃有何¶
　功而享厚俸久之兩邊遂相殺及後來金入中國常¶
<pb:KR3a0047_WYG_127-11b>¶
　勝義勝兩軍先往降之二軍散處中國盡知河北諸¶
　路險要虚實去處遂為金鄉導長驅入中原又徽宗¶
　先與阿固達盟誓兩邊不得受叛降中國雖得契丹¶
　空城而無一人又逺屯戍中原之兵以守之飛芻轉¶
　餉不勝其擾又契丹敗亡餘將数数引兵來降朝廷¶
　又皆受之盖不受又恐其為盜金人已有怨言又金¶
　中有張㲄者知平州欲降徽宗親寫詔書以招之中¶
　間路往又為金所得而張㲄已來降矣金益怨又契¶
<pb:KR3a0047_WYG_127-12a>¶
　丹亡國之主天祚者在金中徽宗又親寫招之若歸¶
　中國當以皇兄之禮相待賜甲第極所以奉飬者天¶
　祚大喜欲歸中國又為金所得(天祚故為/金人所殺)由是金人¶
　大怒云始與我盟誓如此今乃寫詔書招納我叛亡¶
　遂移檄來責問檄外又有甚檄文極所以罵詈之語¶
　今實錄中皆不敢載徽宗大恐遂招引到張㲄來不¶
　柰何斬其首與金人又作道理分雪天祚之事遂啓¶
　其輕侮之心然阿固達却乖他常以守信義為説其¶
<pb:KR3a0047_WYG_127-12b>¶
　諸將欲請起兵問罪阿固達每不可曰吾與大宋盟¶
　誓已定豈可敗盟夷狄猶能守信義而我之所以敗¶
　盟失信取怒於夷狄之類如此每讀其書㸔得人頭¶
　痛更無一版有一件事做得應節拍(卓/)¶
宣和内禪惟有呉敏有中橋居士記錄説得最詳(銖/)¶
老内侍黄節夫事徽宗言道人林靈素有幻術其實也¶
　無如溫革言見鬼神者皆稗官某不曾見所作天人¶
　示現記皆集衆人之妄(史部親見節夫聞/其言如此○方子)¶
<pb:KR3a0047_WYG_127-13a>¶
　　　欽宗朝¶
淵聖即位時日重暈相軋太祖陳橋即位時亦然淵聖¶
　即位三四日後昏霧四塞豈耿南仲邪説有以䝉蔽¶
　之乎(揚/)¶
欽宗勤儉慈仁出於天資當時親出詔荅所論事理皆¶
　是但於臣下賢否邪正辨别不分明又無剛健勇決¶
　之操纔説着用兵便恐懼遂致播遷之禍言之使人¶
　痛心如詔㫖付主帥論用兵事亦儘有商量處置但¶
<pb:KR3a0047_WYG_127-13b>¶
　其後須有更當子細不可悞事之語又嘗在李先生¶
　家藥方冊子上見箇御筆其冊子是朝廷紙做乃是¶
　當時議臣中有請授祖宗科舉之法上既俞之矣明¶
　日耿南仲馮澥軰又論神宗法制當紹述不可改故¶
　降御筆云昨來因議臣論奏失於不審遂行出今得¶
　師傅大臣之言深合朕心所有前降㫖揮更不施行¶
　當時只縁紹述做得如此了猶且不悟故李伯紀煞¶
　與欽宗論説但却不合因綱罷而太學生及軍民伏¶
<pb:KR3a0047_WYG_127-14a>¶
　闕乞留之自後君臣遂生間隙疑其軍民脅已方圍¶
　閉時降空名告身千餘道令其便冝補授其官上至¶
　節度使綱只書填了數名小使臣餘者悉&KR0819;回而欽¶
　宗已有近日人臣擅作威福漸不可長之語如此教¶
　人如何做事廣曰自漢唐來惟有本朝臣下最難做¶
　事故議論勝而功名少曰議論勝亦自仁廟後而蔓¶
　衍於熈豐若是太祖時雖有議論亦不過説當時欲¶
　行之事耳無許多閒言語也¶
<pb:KR3a0047_WYG_127-14b>¶
靖康所用依舊皆熈豐紹聖之黨欽宗欲褒贈溫公范¶
　純仁以畏徽廟遂抹純仁字改作仲淹遂贈文正太¶
　師(揚/)¶
言及靖康之禍曰本朝全盛之時如慶歴元祐間只是¶
　相共扶持這箇天下不敢做事不敢動被夷狄侮也¶
　只忍受不敢與較亦不敢施設一事方得天下稍寧¶
　積而至於靖康一旦所為如此安得天下不亂(卓/)¶
　　　髙宗朝¶
<pb:KR3a0047_WYG_127-15a>¶
二聖北狩時遣曹真中道歸於背心生領上寫云可便¶
　即來救父母(義剛/)¶
胡明仲初召至揚州久之未得對忽聞鄰居有一衛士¶
　語一衛士云今夜次第去了胡聞之急去問之云官¶
　家亦去胡只聞得一句便歸呌僕糴數斗米造飯裹¶
　囊夜出候城門暗中見數騎出謂上也遂出逐後得¶
　舟渡江乃見一人擁氊坐石上乃上也(揚/)¶
渡揚州時煞殺了人那不得過來底切骨怨當時人骨¶
<pb:KR3a0047_WYG_127-15b>¶
　肉相散失㳂路皆帖榜子店中都滿樹上都是這邊¶
　却放得㡬箇宦者恁地一日康履與諸宦者出觀潮¶
　帳設塞街軍人皆憤惋不平後成苗劉之變王淵也¶
　是善戰然未為有大功不及當時諸老將一旦簽書¶
　樞宻人皆不服一日早只見街上閧閧地人不敢開¶
　門從隙中窺但見人馬皆滿路見苗傅左手提得王¶
　淵頭右手提一劍以徇衆少頃盡宦官者逃在人家¶
　夾壁中底也一齊捉出來殺朱勝非却也未為大乖¶
<pb:KR3a0047_WYG_127-16a>¶
　當時被苖劉做得來可畏了不柰何只得且隠忍去¶
　調䕶他却未㡬而義兵至這事便都休了是他無狀¶
　時不合説他調䕶甚有功被義兵來剗地壊了他事¶
　是他要自居其功這箇却乖當時若不殺了苗劉也¶
　無了當他若尚在那裏終是休不得(義剛/)¶
苗傅乃一愚夫劉正彦本文士先欲投中官唐某唐云¶
　子乃文臣吾其如子何子換武而來乃可劉既換武¶
　唐不顧之専主王淵正彦遂鼓扇傅是時命淵簽書¶
<pb:KR3a0047_WYG_127-16b>¶
　武將皆憤怒故起此禍張魏公在平江湯東野作守¶
　有傳云除書到湯訪于魏公公云可遣一識文理人¶
　先去拆㸔乃遣教授行果明受赦是時恐諸軍變魏¶
　公乃與湯商量先搬出犒賞錢使人將舊赦書於樓¶
　上宣之既而韓世忠軍至遂同謀起兵吕丞相在建¶
　康推為盟主問朱丞相之功如何曰在城中亦只得¶
　如此但設有它變渠亦不能死節要之亦有功其後¶
　苖劉出走到臨平為魏公等所敗朱乃全諱此一節¶
<pb:KR3a0047_WYG_127-17a>¶
　未是今朝天門乃是其所造隆祐自禁中乗簥以出¶
　金人䧟京師亦取隆祐適瑶華失火步歸孟氏得免(可/學)¶
苗傅并一姓張人不記其名乃教苗起事人走至武夷¶
　新村張諭人捉之苗衘之遂言於捉者曰某却是苗¶
　太尉然今捉某却是張則汝功已被張分之矣捉者¶
　即殺張時韓世忠收范汝為尚在建州韓欲得苗而¶
　其人乃&KR0281;送建守李李送行在韓勢盛遂入文字以¶
　苖為某得被其人奪了其捉人遂編管建守亦罷官¶
<pb:KR3a0047_WYG_127-17b>¶
　其功遂為韓所揚文字所載皆言韓收苗但此中人¶
　知之以此知天下事多如此文字上如何可全信義¶
　云劉正彦結王淵王淵結康便更官者其事皆正彦¶
　教苖為之(揚/)¶
髙宗行達㑹稽樓寅亮待次某縣丞寓㑹稽村落中出¶
　奏書乞建儲髙宗時年二十六七大喜即日除監察¶
　御史遣黄院子懐勑牒物色授之中使至其家家人¶
　聞倉卒有聖恩以為得罪且死相與環泣寅亮出使¶
<pb:KR3a0047_WYG_127-18a>¶
　者自懐中出勅命寅亮拜受與使者俱詣行在所此¶
　事國史不載先生嘗欲聞於太史俾之編入而不果¶
　每以為恨(方子/)¶
樓寅亮(明州/人)太上朝入文字云自太宗傳子之後至今¶
　太祖之後有類庶姓者今金未悔過中原未復(云云/)¶
　乞立太祖後承大統太上喜遂用樓為察院(振/)¶
曾光祖論及中興遺史載孟后過贑州時事與鄉老所¶
　傳甚合云太后至城中遭某賊放火城中且救火連¶
<pb:KR3a0047_WYG_127-18b>¶
　日不止城外又有一隊賊來圍了城曰其時也是無¶
　䇿金人是破了潭州後過來分隊至諸州皆是緣港¶
　上來太后先至洪州時此間王修撰在彼作帥覺得¶
　事勢不是遂白扈駕執政太后乃去後三四日金果¶
　至王乃走城中百姓相率推一大寄居作首而降金¶
　進賢姓傅者言是李侍郎曰不必更説他名字又曰¶
　信州先降金撫州守姓王聞信守降亦降(義剛/)¶
先生脚疼卧息樓下吟咏杜子美古栢行三數遍賀孫¶
<pb:KR3a0047_WYG_127-19a>¶
　侍立先生云偶㸔中興小記載勾龍如淵入争和議¶
　時言語若果有此言如何夾持前進以取中原最可¶
　恨者初來魏公既勸車駕到建康當紹興七年時金¶
　主已簒髙慶裔諸人相繼或誅或死劉豫既見疑於¶
　金二子又大敗而歸北方更無南向意如何魏公纔¶
　因吕祉事見黜趙丞相忽然一旦發回蹕臨安之議¶
　一坐定著竟不能動不知其意是如何因歎息久之¶
　云為大臣謀國一至於此自今觀之為大可恨若在¶
<pb:KR3a0047_WYG_127-19b>¶
　建康則與中原氣勢相接北靣顧瞻則宗廟父兄生¶
　靈塗炭莫不在目雖欲自已有不能自已者惟是轉¶
　來臨安南北聲迹寖逺上下宴安都不覺得外靣事¶
　事變之來皆不及知此最利害方建康未回蹕時胡¶
　文定公方被召㳂江而下將去聞車駕已還臨安遂¶
　穪疾轉去㸔來若不在建康也是徒然出來做得甚¶
　事是時有陳無玷者字筠叟在荆鄂間為守聞車駕¶
　還臨安即令人齎錢酒之屬往接胡文定吏人云胡¶
<pb:KR3a0047_WYG_127-20a>¶
　給事赴召去多日兼江面闊船多如何去尋得陳云¶
　江面雖闊都是下去船你但望見有逆水上來底船¶
　便是給事船已而果然當時講和本意上不為宗社¶
　下不為生靈中不為息兵待時只是怯懼為苟嵗月¶
　計從頭到尾大事小事無一件措置得是當然到今¶
　日所以長乆安寧者全是宗社之靈㸔當時措置可¶
　驚可笑(賀孫/)¶
建康形勢勝於臨安張魏公欲都建康適值淮西兵變¶
<pb:KR3a0047_WYG_127-20b>¶
　魏公出而趙相入遂定都臨安(饒/)¶
東南論都所以必要都建康者以建康正諸方水道所¶
　湊一望則諸要害地都在面前有相應處臨安如入¶
　屋角房中坐視外靣殊不相應武昌亦不及建康然¶
　今之武昌非昔之武昌呉都武昌乃今武昌縣地勢¶
　迫窄只恃前一水為險耳鄂州正今之武昌亦是好¶
　形勢上可以通闗陜中可以向許洛下可以通山東¶
　若臨安進只可通得山東及淮北而已(義剛/)¶
<pb:KR3a0047_WYG_127-21a>¶
前軰當南渡初有言定都建康者人云建康非昔之建¶
　康亦不可都雖勝似坐杭州如在深窟裏然要得出¶
　近外不若都鄂渚應接得蜀中上一邊事體㸔來其¶
　説也是如今杭州一向偏在東南終不濟事記得岳¶
　飛初勵兵於鄂渚有㫖令移鎮江陵飛大㑹諸將與¶
　謀徧問諸將皆以為可獨任士安不應飛頗怒之任¶
　曰大將所以移鎮江陵若是時某安敢不説某為見¶
　移鎮不是所以不敢言據某㸔這裏已自成規模已¶
<pb:KR3a0047_WYG_127-21b>¶
　自好了此地可以阻險而守若往江陵則失長江之¶
　利非某之所敢知飛遂與申奏乞止留軍鄂渚建康¶
　舊都所以好却以石頭城為險此城之下上流之水¶
　湍急必渡得此水上這岸方得所以建業可守屯軍¶
　於此城之上金兵不可向矣(賀孫/)¶
建康形勢雄壯然攻破著淮則只隔一水欲進取則可¶
　都建康欲自守則莫若都臨安或問江陵曰江陵低¶
　在水中心全憑堤被他殺守堤之吏便乖那堤一年¶
<pb:KR3a0047_WYG_127-22a>¶
　一次築只是土(節/)¶
張戒見髙宗髙宗問㡬時得見中原戒對曰古人居安¶
　思危陛下居危思安陳同父極愛此對(方子/)¶
太上曰朕恨不手斬耿南仲(揚/)¶
岳飛嘗面奏金人欲立欽宗子來南京欲以變換南人¶
　耳目乞皇子出閤以定民心時孝宗方十餘嵗髙宗¶
　云卿將兵在外此事非卿所當預是時有参議姓王¶
　者在候班見飛呈劄子時手震及飛退上謂王曰岳¶
<pb:KR3a0047_WYG_127-22b>¶
　飛將兵在外却來干與此等事卿縁路來見他曾與¶
　甚麽人交王曰但見飛沿路學小書甚宻無人得知¶
　但以此推脱了但此等事甚緊切不知上何故恁地¶
　説如飛武人能慮及此亦大故是有見識某向來在¶
　朝與君舉商量欲拈出此等事㝷数件相類者一併¶
　上之將其後裔乞加些官爵以顯之未及而罷(義剛/)¶
范伯達如圭盡裒仁宗時論立英宗許多文字進呈一¶
　日太上謂陳康伯曰范某近進一文字亦好朕此意¶
<pb:KR3a0047_WYG_127-23a>¶
　定已久遂命陳公論立太子事一時盡定(振/)¶
昭慈小不快髙廟問疾因話間曰有一事乆欲説與官¶
　家髙廟請其故曰宣仁廢立之説皆是子厚之徒撰¶
　造中間雖嘗辯白然載在國史者尚未嘗改可令史¶
　官重議刪脩以昭明聖母之徳於萬世時趙忠簡當¶
　國遂薦元祐故家子弟如范如圭數人方始改得正¶
　然亦頗有偏處才是元祐事便都是熈豐時事便都¶
　不是後趙罷張魏公繼之又欲脩改動(盖魏公亦不甚/主張元祐事)¶
<pb:KR3a0047_WYG_127-23b>¶
　令史官某等簽出未及改而又罷趙復相遂以為言¶
　而辭(趙張因是/有不協處)是時又有人上書乞禁錮子厚子孫¶
　親戚者髙廟欲從之趙有文字説但禁其子孫足矣¶
　恐不可及其親戚上批以為省所奏可見仁恕更宜¶
　子細無貽後悔未㡬趙復罷謝祖信為諫官遂排擊¶
　之不遺餘力嶺表之貶實祖信之力也祖信邵武人¶
　乃子厚之壻因言當時若非髙廟要辯别邪正如此¶
　則一代史冊被他糊塗萬世何以取信(廣/)¶
<pb:KR3a0047_WYG_127-24a>¶
太上出使時至磁州磁人不欲其往諫不從宗忠簡欲¶
　假神以拒之曰此有崔府君廟甚靈可以卜珓仍其¶
　廟有馬能如何遂入燒香其馬啣車輦等物塞了去¶
　路宗曰此可以見神之意矣遂止不往後太上感其¶
　事以為車輦是即位之兆不曾闗白中書只令内官¶
　就玉津園路口造崔府君廟令曹詠作記一日北使¶
　來秦出接過玉津園見歸之奏所見太廟不知是何¶
　神太上因語之秦曰金以為功今却歸功於神恐金¶
<pb:KR3a0047_WYG_127-24b>¶
　使見之不便即日拆之秦全是倚金脅太上每取㫖¶
　時只是説過一日除周葵作何官太上曰周葵為彼¶
　官未乆且令在彼秦不應下來即批勅除之政府一¶
　人云適間上意未允秦曰此等事只是奏過便了遂¶
　除之取綦崇禮御批事徐惇立作一宰相拜罷記載¶
　其事秦欲毁之行文字令天下盡投官焚其書徐先¶
　不喜於秦矣又以此書懼不可言一日只見一使來¶
　下書并封文字一束徐視之乃直省舊吏送其所作¶
<pb:KR3a0047_WYG_127-25a>¶
　書藁也小人中有好人如此(揚○璘錄云檜末年作/事皆與光堯争勝光堯)¶
　(作崔府君廟於玉津園路口檜設計移之曹筠言水/漲光堯逐之檜遂除他從官今上奏邊事檜遽闍其)¶
　(俸殿中侍御史周葵欲言户部尚書梁汝嘉梁結中/書舍人林侍聘林宻禱於檜檜遂除周葵起居郎不)¶
　(待光堯應之便改除○可學錄云周葵為御史欲按/知臨安府某人某人遂結一從官厚於檜者曰端公)¶
　(將揺動公早朝其人遂直入檜幕中再三懇告檜先/奏事遽擢葵為起居郎葵不得上至省中與某從官)¶
　(相見袖中出所欲上章奏乃/是臨安尹某從官方悟其黠)¶
靖康建炎太上未立時有一宗室名叔向秦王位下人¶
　自山中出來招數十萬人欲為之忽太上即位南京¶
<pb:KR3a0047_WYG_127-25b>¶
　欲歸朝廷然不肯以其兵與朝廷欲與宗澤其謀主¶
　陳烈曰大王若歸朝廷則當以其兵與朝廷不然即¶
　提兵過河迎復二聖叔向卒歸朝廷後亦加官之類¶
　拘於一寺中亦與陳烈官烈棄之而去竟不知所之¶
　烈去叔向隂被害(揚/)¶
張子韶人物甚偉髙廟時除講筵嘗有所奏陳上云朕¶
　只是一箇至誠張奏云陛下對羣臣時如此退居禁¶
　中時不知如何云亦只是箇誠又問對宫嬪時如何¶
<pb:KR3a0047_WYG_127-26a>¶
　上方經營荅語間張便奏云只此便是不誠先生云¶
　髙宗容諫故臣下得以盡言張侍郎一生學佛此是¶
　用老禪機鋒(徳明/)¶
論及黄察院劾王醫師先生曰今此東百官宅乃王醫¶
　師芲園後來籍為百官宅直卿曰中貴只合令入大¶
　内住庶可免闗節之類先生曰他若出來外面與人¶
　打闗節也得更是今大内甚窄無去處便是而今都¶
　不是古古人置宦者正以他絶人道後可入宫今却¶
<pb:KR3a0047_WYG_127-26b>¶
　皆有妻妾居大第都與常人無異這都不是出入又¶
　乗大轎記得京師全盛時百官皆只乗馬雖侍從亦¶
　乗馬惟是元老大臣老而有疾底方賜他乗轎然也¶
　尚辭遜未敢便乗今却百官不問大小盡乗轎而宦¶
　者將命之類皆乗轎見説北朝却不如此中貴出入¶
　宫禁只獨自若有命令只是自勒馬亦無人引裹一¶
　幞頭却取落兩隻脚在懐裏自勒馬去這却大故省¶
　徑且如祖宗朝百官都無屋住雖宰執亦是賃屋自¶
<pb:KR3a0047_WYG_127-27a>¶
　神宗置東西府宰相方有第今却宦者亦作大屋以¶
　祖宗全盛之天下而猶省費如此今却不及祖宗天¶
　下之半而耗費却如此安得不空乏(義剛/)¶
逆亮臨江百官中不挈家走者惟陳魯公與黄瑞明耳¶
　是時廖剛請駕幸閩中以為閩中天險人民忠義是¶
　時閩中盜賊正充斥乃降㫖令開閩中路闊丈五尺¶
　又宿州之戰髙宗已遜位日雇夫五百人立殿廷下¶
　人日支一千足各偹擔索髙宗懲維揚之禍故百官¶
<pb:KR3a0047_WYG_127-27b>¶
　搬家者皆不問(揚錄云逆亮犯順時朝士皆辦去惟/陳魯公黄通老不動當時亦有言者)¶
　(令止之太上曰任之揚州時/悔不先令其去多壊了人)¶
問庚辰親征詔舊聞出於洪景盧之手近施慶之云劉¶
　共甫實為之乃翁嘗從共甫見其草本未知孰是曰¶
　是時陳魯公當國命二公人為一詔後遂合二公之¶
　文而一之前段用景盧者後段用共甫者問此詔如¶
　何曰亦做得欠商量盖名義未正故也記得汪丈嘗¶
　以此相問某荅曰此只當以淵聖為辭盖前時屈己¶
<pb:KR3a0047_WYG_127-28a>¶
　請和也猶以鸞輅在北之故今其禍變若此天下之¶
　所痛憤復&KR0311;之義自不容己以此播告則名正言順¶
　如八陵廢祀等説此事隔闊已久許多時去那裏來¶
　(儒/用)¶
　　　孝宗朝¶
孝宗小年極鈍髙宗一日出對廷臣云夜來不得睡或¶
　問何故云㸔小兒子讀書凡二三百遍更念不得甚¶
　以為憂某人進云帝王之學只要知興亡治亂初不¶
<pb:KR3a0047_WYG_127-28b>¶
　在記誦上意方少解後來却恁聰明試文字有不如¶
　法者舉官必被責邵武某人作省元五母鷄用畆字¶
　孝宗大怒欲駁放了後又不行¶
問夀皇為皇子本末曰本一上殿官樓寅亮上言舉英¶
　宗故事且謂太祖受命而子孫無為帝王者當於太¶
　祖之下選一人飬宮中他日皇子生只添一節度使¶
　耳繼除臺官趙忠簡遂力贊於外當時宫中亦有齟¶
　齬故飬兩人後來皆是髙宗自主張未禪位前數日¶
<pb:KR3a0047_WYG_127-29a>¶
　忽批云宗室其可追贈秀王諡安喜先已安排了若¶
　不然夀皇如何處置(可學/)¶
髙宗將禪位先追贈秀王可謂能盡父子之道者矣(僴/)¶
髙宗初張魏公奏事論恢復中外皆言上神武不可及¶
　後來講和了便休夀皇初年要恢復只要年嵗做成¶
　問夀皇時人才已不及髙宗時曰髙宗也無人當時¶
　有許多有名底人而今㸔也只如此問岳侯若做事¶
　何如張韓曰張韓所不及却是它識道理了又問岳¶
<pb:KR3a0047_WYG_127-29b>¶
　侯以上者當時有誰曰次第無人(胡泳/)¶
上初恢復之志甚鋭及符離之敗上方大慟曰將謂畨¶
　人易殺遂用湯思退再和之後又敗盟(揚/)¶
夀皇合下若有一人夾持定十五六年做多少事(道夫/)¶
夀皇直是有志於天下要用人嘗歎自家不如箇孫仲¶
　謀能得許多人(賀孫/)¶
某嘗謂士大夫不能盡言於夀皇真為自負蓋夀皇儘¶
　受人言未嘗有怒色但不樂時止與人分䟽辨析爾¶
<pb:KR3a0047_WYG_127-30a>¶
　(道/夫)¶
夀皇晚來極為和易某嘗因奏對言檢旱天語云檢放¶
　之弊惟在於後時而失實只這四字盡得其要領又¶
　言經緫制錢則曰聞巧為名色以取之民其於天下¶
　事極為諳悉(道夫/)¶
問或言孝宗於内殿置御屏書天下監司帥臣郡守姓¶
　名作揭貼于其上果否曰有之孝宗是甚次第英武¶
　劉共甫奏事便殿嘗見一馬在殿廷間不動疑之一¶
<pb:KR3a0047_WYG_127-30b>¶
　日問王公明公明曰此刻木為之者上萬㡬之暇即¶
　御之以習據鞍騎射故也又曰某嘗以浙東常平事¶
　入見奏及賑荒上曰其弊只在後時失實此四字極¶
　切荒政之病(儒用/)¶
嵗旱夀皇禁中祈雨有應一日引宰執入見恭父奏云¶
　此固陛下至誠感通然天人之際其近如此若他事¶
　一有不至則其應亦當如此願陛下深加聖慮則天¶
　下幸甚恭父斯語頗得大臣體(因言梁丞相白/蓮事○道夫)¶
<pb:KR3a0047_WYG_127-31a>¶
因言孝宗末年之政先生曰某嘗作孝宗挽辭得一聫¶
　云乾坤歸獨御日月要重光(雉/)¶
因論夀皇最後所用宰執多是庸人如某人不知於上¶
　前説何事可學云某人却除大職名與小郡又有被¶
　批出與職名外恁却是知他不足取曰夀皇本英鋭¶
　於此等皆照見只是向前為人所誤後來欲安静厭¶
　人喚起事端且如此打過至於大甚則又厭之正如¶
　惡駿馬之奔踶而求一善馬騎之至其駑鈍不前則¶
<pb:KR3a0047_WYG_127-31b>¶
　又不免加以鞭䇿薛補闕曾及某人夀皇云亦屡以¶
　意導之而不去舉此亦可見大抵作事不出於義理¶
　而出于血氣乆之未有不消鑠者向來封事中亦嘗¶
　言此(可學/)¶
髙宗大行夀皇三年戴布幞頭着衣衫遵行古禮可謂¶
　上正千年之失當時宰相不學三日後便服朝服雖¶
　夀皇謙徳不欲以此喻羣臣然臣子自不當如此可¶
　謂有父子而無君臣(賜/)¶
<pb:KR3a0047_WYG_127-32a>¶
孝宗居髙宗䘮常朝時裹白幞頭著布袍當時臣下却¶
　依舊著紫衫周洪道要著涼衫王季海不肯止於紫¶
　衫上繫皂帶今上登極常時著白綾背子臣下却著¶
　涼衫頗不失禮而君之服遂失其舊(人傑○廣錄云/今上居孝宗䘮)¶
　(臣下都著涼衫方正得臣為君服人主之服却有未/盡頃在潭州聞孝宗訃三日後易服心下殊不稳不)¶
　(免使人傳語官員且著涼衫後來朝/廷行下文字來方始敢出榜曉示)¶
　　　寧宗朝¶
上即位踰月留揆以一二事忤㫖特批逐之人方服其¶
<pb:KR3a0047_WYG_127-32b>¶
　英斷先生被召至上饒聞之有憂色曰人心易驕如¶
　此某今方知可懼黄問曰某人專恣當逐何懼之有¶
　曰大臣進退亦當存其體貎豈宜如此又問恐是廟¶
　堂諸公難其去故以此勸上逐之曰亦不可如此何¶
　不使其徒諭之以物論不唯恐丞相久勞機務或欲¶
　均佚俟其請去而後許之則善矣幼主新立豈可導¶
　之以輕逐大臣耶且如陳源之徒論其罪惡須是斬¶
　之乃善然人主新立復教以殺人某亦不敢如此做¶
<pb:KR3a0047_WYG_127-33a>¶
　也(至/)¶
向改慶元年號時先擬隆平某云向來改隆興時有人¶
　議破以為隆字近降字今既説破則不可用又曰淳¶
　熈本作純字時人有言此字必改言未既而改文字¶
　至盖純字有屯字在旁又曰真宗時揚大年擬進豐¶
　亨字上曰為子不了不用(義剛/)¶
　¶
　¶
<pb:KR3a0047_WYG_127-33b>¶
　¶
　¶
　¶
　¶
　¶
　¶
　¶
　朱子語類卷一百二十七¶
