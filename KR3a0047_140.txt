# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:41.007231
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷一百四十
<pb:KR3a0047_WYG_140-1a>¶
欽定四庫全書¶
　朱子語類卷一百四十¶
　　論文下(詩/)¶
或言今人作詩多要有出處曰闗闗雎䧱出在何處(文/蔚)¶
因説詩曰曺操作詩必説周公如云山不厭髙水不厭¶
　深周公吐哺天下歸心又苦寒行云悲彼東山詩他¶
　也是做淂箇賊起不惟竊國之柄和聖人之法也竊¶
　了(䕫/孫)¶
<pb:KR3a0047_WYG_140-1b>¶
詩見得人如曺操雖作酒令亦説従周公上去可見是¶
　賊若曺丕詩但説飲酒¶
古詩須㸔西晋以前如樂府諸作皆佳杜甫䕫州以前¶
　詩佳䕫州以後自出規模不可學蘇黄只是今人詩¶
　蘇才豪然一滚說盡無餘意黄費安排(徳/眀)¶
選中劉琨詩髙東晉詩已不逮前人齊梁益浮薄□明¶
　逺才徤其詩乃選之變體李太白專學之如腰鎌刈¶
　葵藿倚杖牧鷄豚分明説出箇倔強不肯甘心之意¶
<pb:KR3a0047_WYG_140-2a>¶
　如疾風衝塞起砂礫自飄揚馬尾縮如蝟角弓不可¶
　張分明説出邊塞之状語又俊徤(方/子)¶
淵明詩平淡出於自然後人學他平淡便相去逺矣某¶
　後生見人做得詩好鋭意要學遂将淵明詩平側用¶
　字一一依他做到一月後便解自做不要他本子方¶
　得作詩之法¶
或問形夭無千嵗改作形天舞干戚如何曰山海經分¶
　明如此説惟周丞相不信改本向薌林家藏邵康節¶
<pb:KR3a0047_WYG_140-2b>¶
　親寫陶詩一冊乃作形夭無千嵗周丞相遂䟦尾以¶
　康節手書為㨿以為後人妄改也向家子弟携来求¶
　䟦某細㸔亦不是康節親筆疑熈豊以後人寫盖贗¶
　本也盖康節之死在熈寧二三年間而詩中避畜諱¶
　則當是熈寧以後書然筆畫嫩弱非老人筆也又不¶
　欲破其前説遂還之(雉/)¶
蘇子由愛選詩亭臯木葉下隴首秋雲飛此正是子由¶
　慢底句法某却愛寒城一以眺平楚正蒼然十字却¶
<pb:KR3a0047_WYG_140-3a>¶
　有力(雉/)¶
齊梁間之詩讀之使人四肢皆懶慢不收拾¶
晉人詩惟謝靈運用古韻如祐字協燭字之類唐人惟¶
　韓退之桞子厚白居易用古韻如毛穎傳牙字資字¶
　毛字皆協魚字韻是也(人/傑)¶
唐明皇資禀英邁只㸔他做詩出来是什麽氣魄今唐¶
　百家詩首載明皇一篇早渡蒲津關多少飄逸氣槩¶
　便有帝王底氣燄越州有石刻唐朝臣送賀知章詩¶
<pb:KR3a0047_WYG_140-3b>¶
　亦只有明皇一首好有曰豈不惜賢達其如髙尚心¶
　(雉/)¶
李太白詩不專是豪放亦有雍容和緩底如首篇大雅¶
　乆不作多少和緩陶淵明詩人皆説是平淡據某㸔¶
　他自豪放但豪放得来不覺耳其露出本相者是詠¶
　荆軻一篇平淡底人如何説得這様言語出来(雉/)¶
張以道問太白五十篇古風不似他詩如何曰太白五¶
　十篇古風是學陳子昻感遇詩其間多有全用他句¶
<pb:KR3a0047_WYG_140-4a>¶
　處(義/剛)¶
杜詩初年甚精細晩年横逸不可當只意到處便押一¶
　箇韻如自秦州入蜀諸詩分明如畫乃其少作也李¶
　太白詩非無法度乃従容於法度之中蓋聖於詩者¶
　也古風両卷多效陳子昂亦有全用其句處太白去¶
　子昻不逺其尊慕之如此然多為人所亂有一篇分¶
　為三篇者有三篇合為一篇者(方子/佐同)¶
李太白終始學選詩所以好杜子美詩好者亦多是效¶
<pb:KR3a0047_WYG_140-4b>¶
　選詩漸放手夔州諸詩則不然也(雉/)¶
或問李白清水出芙蓉天然去雕餙前輩多稱此語如¶
　何曰自然之好又不如芙蓉露下落楊桺月中踈則¶
　尤佳(雉/)¶
人多説杜子美䕫州詩好此不可曉䕫州詩却説得鄭¶
　重煩絮不如他秦中有一節詩好魯直一時固自有¶
　所見今人只見魯直説好便却説好如矮人㸔戱耳¶
　問韓退之潮州詩東坡海外詩如何曰却好東坡晚¶
<pb:KR3a0047_WYG_140-5a>¶
　年詩固好只文字也多是信筆胡説全不㸔道理(雉/)¶
杜子美晚年詩都不可曉吕居仁嘗言詩字字要響其¶
　晚年詩都啞了不知是如何以為好否¶
杜詩萬里戎王子何年别月支後説花云云今人只説¶
　道戎王子自月支帶得花来此中嘗有一人在都下¶
　見一蜀人遍舖買戎王子皆無曰是蜀中一藥為本¶
　草不曾收今遂無人蓄方曉杜詩所言¶
文字好用經語亦一病老杜詩致逺思恐泥東坡寫此¶
<pb:KR3a0047_WYG_140-5b>¶
　詩到此句云此詩不足為法(璘/)¶
杜詩最多誤字蔡興宗正異固好而未盡某嘗欲廣之¶
　作杜詩考異竟未暇也如風吹蒼江樹雨洒石壁来¶
　樹字無意思當作去字無疑去字對来字又如蜀有¶
　漏天以其西北隂盛常雨如天之漏也故杜詩云鼓¶
　角漏天東後人不曉其義遂改漏字為滿似此類極¶
　多(雉/)¶
天閲象緯逼蔡興宗作天闚近是(蔡云古本作闚史/以管窺天○佐)¶
<pb:KR3a0047_WYG_140-6a>¶
杜子美暗飛螢自照語只是巧韋蘇州云寒雨暗深更¶
　流螢度髙閣此景色可想但則是自在説了因言國¶
　史補稱韋為人髙潔鮮食寡欲所至之處掃地焚香¶
　閉閤而坐其詩無一字做作直是自在其氣象近道¶
　意常愛之問比陶如何曰陶却是有力但語徤而意¶
　閒隠者多是帶性負氣之人為之陶欲有為而不能¶
　者也又好名韋則自在其詩直有做不著處便到塌¶
　了底晉宋間詩多閒淡杜工部等詩常忙了陶云身¶
<pb:KR3a0047_WYG_140-6b>¶
　有餘勞心有常閒乃禮記身勞而心閒則為之也(方/)¶
韋蘇州詩高於王維孟浩然諸人以其無聲色臭味也¶
　(方/)¶
韓詩平易孟郊喫了飽飯思量到人不到處聮句中被¶
　他牽得亦著如此做¶
人不可無戒謹恐懼底心荘子説庖丁觧牛神妙然才¶
　到那族必心怵然為之一動然後解去心動便是懼¶
　處韓文鬭雞聮句云一噴一醒然再接再礪乃謂雖¶
<pb:KR3a0047_WYG_140-7a>¶
　困了一以水噴之便醒一噴一醒即所謂懼也此是¶
　孟郊語也説得好又曰争觀雲填道助呌波翻海此¶
　乃退之之豪一噴一醒然再接再礪乃此是東野之¶
　工(雉/)¶
韓退之詩強懐張不滿弱力闕易盈上句是助長下句¶
　是歉(雉/)¶
退之木鵝詩末句云直割乖龍左耳来事見龍川志正¶
　是木鵝事¶
<pb:KR3a0047_WYG_140-7b>¶
李賀較恠得些子不如太白自在又曰賀詩巧(義剛/)¶
劉义詩斗柄寒垂地河流凍徹天介甫詩柳樹鳴蜩綠¶
　暗荷花落日紅酣王建田家留客云丁寕回語屋中¶
　妻有客莫令児夜啼(方/子)¶
詩須是平易不費力句法混成如唐人玉川子輩句語¶
　雖險恠意思亦自有混成氣象因舉陸務觀詩春寒¶
　催喚客嘗酒夜静卧聼兒讀書不費力好(賜/)¶
行年三十九嵗莫日斜時孟子心不動吾今其庶幾此¶
<pb:KR3a0047_WYG_140-8a>¶
　樂天以文滑稽也然猶雅馴非若今之作者村裏雜¶
　𠟵也(方子○/佐同)¶
白樂天琵琶行云嘈嘈切切錯雜弹大珠小珠落玉盤¶
　云云這是和而淫至凄凄不似向前聲滿坐重聞皆¶
　淹泣這是淡而傷(道/夫)¶
唐文人皆不可曉如劉禹錫作詩說張曲江無後及武¶
　元衡被刺亦作詩快之白樂天亦有一詩暢快李徳¶
　裕樂天人多説其清髙其實愛官職詩中凡及冨貴¶
<pb:KR3a0047_WYG_140-8b>¶
　處皆說得口津津地涎出杜子美以稷契自許未知¶
　做得與否然子美却髙其救房琯亦正(必/大)¶
木蘭詩只似唐人作其間可汗可汗前此未有(方/子)¶
黄巢入京師其夜有人作詩貼三省門罵之次日盡搜¶
　京師識字者一切殺之詩莫盛於唐亦莫&KR0429;於唐也¶
　(揚/)¶
先生偶誦寒山數詩其一云城中娥眉女珠佩何珊珊¶
　鸚鵡花間弄琵琶月下彈長歌三日響短舞萬人㸔¶
<pb:KR3a0047_WYG_140-9a>¶
　未必長如此芙蓉不耐寒云如此類煞有好處詩人¶
　未易到此公曾㸔否夀昌對亦嘗㸔来近日送浩来¶
　此灑掃時亦嘗書寒山一詩送行云飬子未經師不¶
　及都亭䑕何曾見好人豈聞長者語為染在薫蕕應¶
　須擇朋侣五月敗鮮魚勿令他笑汝(夀/昌)¶
因舉石曼卿詩極有好處如仁者雖無敵王師固有征¶
　無私乃時雨不殺是天聲長篇某舊於某人處見曼¶
　卿親書此詩大字氣象方嚴遒勁極可寳愛真所謂¶
<pb:KR3a0047_WYG_140-9b>¶
　顏筋栁&KR0487;今人喜蘇子美字以曼卿字比之子美逺¶
　不及矣某常勸其人刻之不知今安在曼卿詩極雄¶
　豪而縝宻方嚴極好如籌筆驛詩意中流水逺愁外¶
　舊山青又樂意相闗禽對語生香不㫁樹交花之句¶
　極佳可惜不見其全集多於小説詩話中略見一二¶
　爾曼卿胷次極髙非諸公所及其為人豪放而詩詞¶
　乃方嚴縝宻此便是他好處可惜不曾得用(雉○子/䝉同)¶
東坡作詩譏一昏闇之人有句云煙雨塞九竅(黎矇子/詩○璘)¶
<pb:KR3a0047_WYG_140-10a>¶
蜚卿問山谷詩曰精絶知他是用多少工夫今人卒乍¶
　如何及得可謂巧好無餘自成一家矣但只是古詩¶
　較自在山谷則刻意為之又曰山谷詩忒好了(道/夫)¶
陳後山初見東坡時詩不甚好到得為正字時筆力髙¶
　妙如題趙大年所畫髙軒過圖云晚知書畫真有益¶
　却悔嵗月来無多極有筆力其中云八二者乃大年¶
　行次也(雉/)¶
閉門覔句陳無己對客揮毫秦少游無己平時出行覺¶
<pb:KR3a0047_WYG_140-10b>¶
　有詩思便急歸擁被臥而思之呻吟如病者或累日¶
　而後成真是閉門覔句如秦少游詩甚巧亦謂之對¶
　客揮毫者想他合下得句便巧張文潜詩只一筆寫¶
　去重意重字皆不問然好處亦是絶好(淳/)¶
陳博士在坡公之門逺不及諸公未說如秦黄之流只¶
　如劉景文詩云四海共知霜髩滿重陽曾挿菊花無¶
　陳詩無此句矣其雜文亦自不及備論(道/夫)¶
山谷集中贈覺範詩乃覺範自作又曰山谷詩乃洪駒¶
<pb:KR3a0047_WYG_140-11a>¶
　父輩刪集(義/剛)¶
覺範詩如何及得參寥(義/剛)¶
張文潛詩有好底多但頗率爾多重用字如梁甫吟一¶
　篇筆力極徤如云永安受命堪垂涕手挈庸兒是天¶
　意等處説得好但結末差弱耳又曰張文潛大詩好¶
　崔徳符小詩好(又曰蘇子由詩有數篇/誤收在文潛集中○雉)¶
崔徳符魚詩云小魚喜親人可釣亦可扛大魚自有神¶
　出没不可量如此等作甚好文鑑上却不收不知如¶
<pb:KR3a0047_WYG_140-11b>¶
　何正道理不取只要巧¶
潘邠老有一詩一句説一事更成甚詩(必/大)¶
古人詩中有句今人詩更無句只是一直説将去這般¶
　詩一日作百首也得如陳簡齋詩亂雲交翠壁細雨¶
　濕青林暖日薰楊桞濃隂&KR0744;海棠他是什麽句法(雉/)¶
髙宗最愛簡齋客子光隂詩卷裏杏花消息雨聲中又¶
　問坐間云簡齋墨梅詩何者最勝或以臯字韻一首¶
　對先生曰不如相逢京洛渾依舊惟恨緇塵染素衣¶
<pb:KR3a0047_WYG_140-12a>¶
　(雉/)¶
劉叔通屢舉簡齋六經在天如日月萬事隨時更故新¶
　江南丞相浮雲壊洛下先生宰木春(前謂荆公/後謂伊川)先生¶
　曰此詩固好然也須與他分一箇是非始得天下之¶
　理那有兩箇都是必有一箇非(雉/)¶
有人過昭陵題絶句云桑麻不擾嵗豐登邉将無功吏¶
　不能四十二年那忍説西風吹淚過昭陵後来人説¶
　是劉信叔詩也(廣/)¶
<pb:KR3a0047_WYG_140-12b>¶
政爾雪峰千百衆澹然雲水一孤僧曾文清詩(璘/)¶
舉南軒詩云卧聼急雨打芭蕉先生曰此句不響曰不¶
　若作卧聞急雨到芭蕉(又言南軒文字極易成嘗見/其就腿上起草頃刻便就○)¶
　(至/)¶
劉叔通江文卿二人皆能詩叔通放體不拘束底詩好¶
　文卿有格律入規矩底詩好游開子䝉嘗和劉叔通¶
　詩昨夜劉郎叩角歌𦍤雲寒雪滿山阿文章無用乃¶
　如此富貴不来争奈何(雉錄又四句云邴鄭鄉嘗依/北海晁張今復事東坡吹嘘)¶
<pb:KR3a0047_WYG_140-13a>¶
　(合有飛騰便未/用溪頭買釣蓑)此詩若遇蘇黄須提掇他(文蔚○雉/錄云先生)¶
　(屢稱之曰詩須不費力方好此䓁/使蘇黄見之當賞音人固有遇耳)¶
方伯謨詩不及其父錢監公豪壮黄子垕詩却老硬只¶
　是太枯淡徐斯遠(玉山/人)與汝談比諸人較好斯逺乃¶
　程克俊之甥亦是有源流(雉/)¶
或問趙昌父徐斯逺韓仲止曰昌父較懇惻又問三兄¶
　詩文曰斯遠詩文雖小畢竟清(文/蔚)¶
力推獰龍借水飲手却猛虎奪石坐劉淳叟詩雲谷有¶
<pb:KR3a0047_WYG_140-13b>¶
　虎挨石淳叟作此自以為好不可曉(璘/)¶
谷簾水所以好處某向欲作一首形容之然極難言大¶
　槩到口便空又&KR0632;然此両字亦説未出(必/大)¶
龍衮新天子羊裘老故人意味好(道/夫)¶
羣趨浴沂水遥集舞雩風(同安日試風/乎舞雩詩)¶
蔡京父子在京城之西兩坊對賜甲第四區極天下土¶
　木之工一曰太師第乃京之自居也二曰樞宻第乃¶
　攸之居也三曰駙馬第乃鞗之居也四曰殿監第乃¶
<pb:KR3a0047_WYG_140-14a>¶
　攸子之居也攸妻劉乃明達明節之族有寵而二劉¶
　不能容乃出嫁鞗權寵之盛亞於京攸四第對開金¶
　碧相照嘗見上官仲恭詩一篇其間有城西曲言蔡¶
　氏奢侈敗亡之事最為豪健末云君不見喬木参天¶
　獨樂園至今猶是温公宅仲恭乃上官彦衡之子也¶
　惜乎其詩不行於世(雉/)¶
本朝婦人能文只有李易安與魏夫人李有詩大畧云¶
　兩漢本繼紹新室如贅疣云云所以𥞇中散至死薄¶
<pb:KR3a0047_WYG_140-14b>¶
　殷周中散非湯武得國引之以比王莽如此等語豈¶
　女子所能(廣/)¶
有鬼詩云鸎聲不逐春光老花影長隨日脚流(廣/)¶
有僧月夜㸔海潮得句云沙邉月趂潮回而無對因㸔¶
　風飄木葉乃云木末風隨葉下雖對不過亦且如此¶
問曾慥所編百家詩曰只是他所見如此他要無不㑹¶
　詩詞文章字畫外更編道書八十卷又别有一書甚¶
　少名八段錦㸔了便真以為是神仙不死底人¶
<pb:KR3a0047_WYG_140-15a>¶
古樂府只是詩中間却添許多泛聲後来人怕失了那¶
　泛聲逐一聲添箇實字遂成長短句今曲子便是(胡/泳)¶
作詩間以數句適懐亦不妨但不用多作蓋便是陷溺¶
　爾當其不應事時&KR0685;淡自攝豈不勝如思量詩句至¶
　其真味發溢又却與尋常好吟者不同¶
近世諸公作詩費工夫要何用元祐時有無限事合理¶
　㑹諸公却盡日唱和而已今言詩不必作且道恐分¶
　了為學工夫然到極處當自知作詩果無益(必/大)¶
<pb:KR3a0047_WYG_140-15b>¶
今人所以事事做得不好者縁不識之故只如箇詩舉¶
　世之人盡命去奔(去/聲)做只是無一箇人做得成詩他¶
　是不識好底将做不好底不好底将做好底這箇只¶
　是心裏閙不虗静之故不虗不静故不明不明故不¶
　識若虚静而明便識好物事雖百工技藝做得精者¶
　也是他心虚理明所以做得来精心裏閙如何見得¶
　(僴/)¶
詩社中人言詩皆原於賡歌今觀其詩如何有此意¶
<pb:KR3a0047_WYG_140-16a>¶
作詩先用㸔李杜如士人治本經本既立次第方可㸔¶
　蘇黄以次諸家詩(廣○敬/仲同)¶
因林擇之論趙昌父詩曰今人不去講義理只去學詩¶
　文已落第二義况又不去學好底却只學去做那不¶
　好底作詩不學六朝又不學李杜只學那嶢﨑底今¶
　便學得十分好後把作甚麽用莫道更不好如近時¶
　人學山谷詩然又不學山谷好底只學得那山谷不¶
　好處擇之云後山詩恁地深他資質儘髙不知如何¶
<pb:KR3a0047_WYG_140-16b>¶
　肯去學山谷曰後山雅徤強似山谷然氣力不似山¶
　谷較大但却無山谷許多輕浮底意思然若論叙事¶
　又却不及山谷山谷善叙事情叙得盡後山叙得較¶
　有踈處若散文則山谷大不及後山(淳錄云後山詩/雅徤勝山谷無)¶
　(山谷瀟洒輕揚之態然山谷氣力又較大/叙事詠物頗盡事情其散文又不及後山)擇之云歐¶
　公好梅聖俞詩然聖俞詩也多有未成就處曰聖俞¶
　詩不好底多如河豚詩當時諸公説道恁地好㨿某¶
　㸔来只似箇上門罵人底詩只似脱了衣裳上人門¶
<pb:KR3a0047_WYG_140-17a>¶
　罵人父一般初無深逺底意思後山山谷好説文章¶
　臨作文時又氣餒了老蘇不曾説到下筆時做得却¶
　雄徤(義剛○/淳畧)¶
今江西學者有両種有臨川来者則漸染得陸子静之¶
　學又一種自揚謝来者又不好子静門猶有所謂學¶
　不知窮年窮月做得那詩要作何用江西之詩自¶
　山谷一變至楊廷秀又再變遂至於此楊大年雖¶
　巧然巧之中猶有混成底意思便巧得来不覺及至¶
<pb:KR3a0047_WYG_140-17b>¶
　歐公早漸漸要說出來然歐公詩自好所以他喜梅聖¶
　俞詩蓋枯淡中有意思歐公最喜一人送别詩両句¶
　云曉日都門道微&KR0565;草樹秋又喜王建詩曲徑通幽¶
　處禪房花木深歐公自言平生要道此語不得今人¶
　都不識這意思只要嵌事使難字便云好(雉/)¶
先生因説古人做詩不十分着題却好今人做詩愈著¶
　題愈不好或舉某人會做詩曰他是某人外甥他家¶
　都㑹做詩自有文種又云某嘗謂氣類近風土逺氣¶
<pb:KR3a0047_WYG_140-18a>¶
　類才絶便從風土去且如北人居婺州後來皆出做婺¶
　州文章間有婺州鄉談在裏面者如吕子約輩是也¶
　(燾/)¶
或問倉頡作字亦非細人曰此亦非自撰出自是理如¶
　此如心性等字未有時如何撰得只是有此理自流¶
　出(可學○/字附)¶
大凡字只聲形二者而已如楊字木是形昜是聲其餘¶
　多有只從聲者(按六書中形/聲其一○&KR1228;)¶
<pb:KR3a0047_WYG_140-18b>¶
凡字如楊柳字木是文昜邜是字如江河字水是文工¶
　可是字字者滋也謂滋添者是也(揚/)¶
因説叶韻先生曰此謂有文有字文是形字是聲文如¶
　從水從金從木從日從月之類字是皮可工奚之類¶
　故鄭漁仲云文眼學也字耳學也盖以形聲别也(時/舉)¶
壹貳叄肆皆是借同聲字㭍字本無此字唯有漆沮之¶
　漆漆字草書頗似㭍遂誤以為真洪氏𨽻釋辨不及¶
　此(閎/祖)¶
<pb:KR3a0047_WYG_140-19a>¶
世字與太字古多互用如太子為世子太室為世室之¶
　類(廣/)¶
黄直卿云如傭僱之傭也只訓用以其我用他故将雇¶
　以還其力由此取義此皆是両通底字(義/剛)¶
夷狄字皆從禽獸旁苖本有反犬古人字通用無所碍¶
　(義/剛)¶
古人相形造字自是動不得如轡字後靣一箇車両邊¶
　從系即纒繩也前靣口字即馬口也馬口中銜著纒¶
<pb:KR3a0047_WYG_140-19b>¶
　䋲也(子/蒙)¶
秦篆今皆無此本而今只是摹本自宋莒公已不見此¶
　本了(義/剛)¶
説文亦有誤解者亦有解不行者音是徐鉉作許氏本¶
　無(必/大)¶
玉篇偏傍多誤收者如者考老是也(&KR1228;/)¶
韻書難理㑹如昨日撿抑字玉篇説文中撿才及邑附¶
　皆不見後来在集韻中尋出乃云反印也却在印部¶
<pb:KR3a0047_WYG_140-20a>¶
　尋得元来無挑才如此冩印(義/剛)¶
字之反切其字母同者便可互用如戎汝是也逝字從¶
　折故可與害字叶&KR0008;(必/大)¶
五方之民言語不通却有暗合處盖是風氣之中有自¶
　然之理便有自然之字非人力所能安排如福與備¶
　通¶
洪州有一部洪韻太平州亦有一部韻家文字(義/剛)¶
二王書某曉不得㸔著只見俗了今有箇人書得如此¶
<pb:KR3a0047_WYG_140-20b>¶
　好俗法帖上王帖中亦有寫唐人文字底亦有一釋¶
　名底此皆偽者(揚/)¶
字説自不須辯只㸔説文字類便見王氏無意思(字類/有六)¶
　(㑹意居其/一○方)¶
字被蘇黄胡亂冩壊了近見蔡君謨一帖字字有法度¶
　如端人正士方是字(揚/)¶
論書因及東坡少壮老字之異(南康有人有/一卷如此)因説南軒¶
　喜字然不甚難辨(因有一偽書東坡字不/好南軒以端荘題之)因論麻衣¶
<pb:KR3a0047_WYG_140-21a>¶
　易不難辨南軒以快之故(嘗勸其改一文曰改亦只/如是不解更好了○揚)¶
子瞻單勾把筆錢穆父見之曰尚未能把筆邪(方/)¶
山谷不甚理㑹得字故所論皆虚来者理㑹得故所論¶
　皆實嘉祐前前輩如此厚重胡安定於義理不分明¶
　然是甚氣象¶
魯直論字學只好於印冊子上㸔若㸔碑本恐自未能¶
　如其所言(必/大)¶
字法直黑内黄魯直論得𤣥甚然其字却且如此(揚/)¶
<pb:KR3a0047_WYG_140-21b>¶
筆力到則字皆好(不曰有/筆力)如胷中别様即動容周旋中¶
　禮(方/)¶
寫字不要好時却好(文/蔚)¶
南海諸蕃書煞有好者字畫遒勁如古鍾鼎欵識諸國¶
　各不同風氣初開時此䓁事到處皆有開其先者不¶
　獨中國也或問古今字畫多寡之異曰古人篆刻筆¶
　畫雖多然無一筆可減今字如此簡約然亦不可多¶
　添一筆便是世變自然如此(僩/)¶
<pb:KR3a0047_WYG_140-22a>¶
鄒徳父楷書大學今人寫得如此亦是難得只如黄魯¶
　直書自謂人所莫及自今觀之亦是有好處但自家¶
　既是寫得如此好何不教他方正須要得恁欹斜則¶
　甚又他也非不知端楷為是但自要如此寫亦非不¶
　知做人誠實端慤為是俱自要恁地放縦道夫問何¶
　謂書竆八法曰只一㸃一畫皆有法度人言永字體¶
　具八法行夫問張于湖字何故人皆重之曰也是好¶
　但是不把持愛放縦本朝如蔡忠惠以前皆有典則¶
<pb:KR3a0047_WYG_140-22b>¶
　及至米元章黄魯直諸人出来便不肯恁地要之這¶
　便是世態衰下其為人亦然道夫言尋常見魯直亦¶
　説好話意謂他與少游諸人不同曰他也却説道理¶
　但到做處亦與少游不争多他一輩行皆是恁地道¶
　夫曰也是坡公做頭故他們從而和之曰然某昨日¶
　㸔他與李方叔一詩説他起屋有甚明窻浄几眼前¶
　景致末梢又只歸做好吟詩上去若是要只粗説也¶
　且説讀書竆䆒古今成敗之類亦可如何却專要吟¶
<pb:KR3a0047_WYG_140-23a>¶
　詩便了道夫曰㸔他也是将這箇来做一箇要緊處¶
　曰他是将来做箇大事㸔了如唐韓桞皆是恁地道¶
　夫云嘗愛歐公詩云至哉天下樂終日在書案這般¶
　意思甚好曰他也是説要讀書只歐公却於文章似¶
　説不做亦無緊要如送徐無黨序所謂無異草木榮¶
　華之飄風鳥獸好音之過耳皆是這意思道夫曰前¶
　輩皆有一病如歐公又却疑繫辭非孔子作曰這也¶
　是他一時所見如繫辭文言若是孔子做如何又却¶
<pb:KR3a0047_WYG_140-23b>¶
　有子曰字某嘗疑此䓁處如五峰刻通書相似去了¶
　本来所有篇名却於每篇之首加一周子曰字通書¶
　去了篇名有篇内無本篇字如理性命章者煞不可¶
　理㑹盖厥彰厥微匪靈弗瑩是説理剛善剛𢙣柔亦¶
　如之中焉止矣是説性自此以下却説命章内全無¶
　此三字及所加周子曰三字又却是本所無者次第¶
　易繋文言亦是門人弟子所勦入爾道夫問五峰於¶
　通書何故輙以己意加損曰他病痛多又寄居湖湘¶
<pb:KR3a0047_WYG_140-24a>¶
　間士人希踈兼他自立得門庭又髙人既未必信他¶
　被他門庭髙人亦一向不来来到他處箇又是不如¶
　他底不能問難故絶無人與之講䆒故有許多事道¶
　夫曰如他説孟子道性善似乎好竒全不平帖曰他¶
　不是好竒只是㸔不破須著如此説又如疑孟辨别¶
　自做出一様文字温公疑得固自不是但他箇更無¶
　理㑹某嘗謂今只將前輩與聖賢説話来㸔便見自¶
　家不及他䖏今孟子説得平易如此温公所疑又見¶
<pb:KR3a0047_WYG_140-24b>¶
　明白自家却説得恁地聱牙如何辨得他倒道夫曰¶
　如此則是他只見那一邊不知有這一邊了曰他都¶
　不知了只如楊氏為我只知為我都不知聖賢以天¶
　地萬物為一體公其心而無所私底意思了又如老¶
　氏之虗無清浄他只知箇虗無清浄今人多言釋氏¶
　本自見得這箇分明只是見人如何遂又别為一説¶
　某謂豈有此理只認自家説他不知便得先生以手¶
　指其下月曰他若知之則白處便須還是白黑處便¶
<pb:KR3a0047_WYG_140-25a>¶
　須還是黑豈有知之而不言者此孟子所謂詖辭知¶
　其所蔽淫辭知其所䧟邪辭知其所離遁辭知其所¶
　竆辭之不平便是他蔽了蔽了便䧟䧟了便離離了¶
　便竆且如五峰疑孟辨忽出甚感物而動者衆人也¶
　感物而節者賢人也感物而通者聖人也劈頭便罵¶
　了箇動他之意是聖人之心雖感物只静在這裏感¶
　物而動便不好中間胡廣仲只管支離蔓衍説将去¶
　更説不回某一日讀文定春秋有何况聖人之心感¶
<pb:KR3a0047_WYG_140-25b>¶
　物而動一語某執以問之曰若以為感物而動是不¶
　好底心則文定當時何故有此説廣仲遂語塞先生¶
　復笑而言曰盖他只管守著五峯之説不肯放某却¶
　又討得箇大似五峯者與他説只是以他家人自與¶
　之辨極好道理只是見不破彼便有許多病痛(道/夫)¶
　　　拾遺(編成而又有/遺者萃此)¶
志氣清明思慮精一烱然不昩而常有以察於幾微之¶
　間則精矣立心之剛用力之篤毅然自守而常有以¶
<pb:KR3a0047_WYG_140-26a>¶
　謹於毫釐之失則一矣¶
人心之動變態不一所謂五分天理五分人欲者特以¶
　其善惡交戰而言爾有先發於天理者有先發於人¶
　欲者盖不可以一端盡也¶
人心但以形氣所感者而言爾具形氣謂之人合義理¶
　謂之道有知覺謂之心¶
便以動者為危亦未當若動於義理則豈得謂之危乎¶
允執有常乆不變之意者得之(此建别錄所載廣錄五/條疑是荅學書語今入)¶
<pb:KR3a0047_WYG_140-26b>¶
　(此/)¶
寤寐者心之動静也有思無思者又動中之動静也(思/有)¶
　(善惡又動中動/陽明隂濁也)有夢無夢者又静中之動静也(夢有/邪正)¶
　(又静中動陽/明隂濁也)但寤陽而寐隂寤清而寐濁寤有主而¶
　寐無主故寂然感通之竗必於寤而言之(寤則虚靈/知覺之體)¶
　(燀然呈露如一陽復而萬物生意皆可見𥧌則虚靈/知覺之體隠然潜伏如純坤月而萬物生性不可窺)¶
　(○此答陳/日書而詳)¶
　　　問遺書¶
<pb:KR3a0047_WYG_140-27a>¶
忠信進徳終日以下是説此一理後言形氣今古人我¶
　皆一統神如在上在左右是道體徧滿誠字是實理¶
　如此¶
射中鵠舞中節御中度無誠心則不中(言多/不記)¶
理義恱心是愜當玩理飬心則両進一是知而恱一是¶
　飬而恱¶
當知用心緩急如大經大體是要先知用心以次乃可¶
　緩緩進¶
<pb:KR3a0047_WYG_140-27b>¶
曲能有誠有誠則不曲矣盖誠者圎成無欠闕者也¶
萬物無一物失所是使之各得其分恰好處¶
人心活則周流無偏係即活憂患樂好皆偏係也(方謂/無私)¶
　(意則循天之/理自然周流)¶
事君有犯無隠事親有隠無犯有時而可分(言事君親/之心本同)¶
　(也/)¶
只歸之自然則更無可觀更無可玩索上句謂不求其¶
　所以然只説一箇自然是顢頇也謂不可如此爾¶
<pb:KR3a0047_WYG_140-28a>¶
龜山荅人問赤子入井令求所以然一段好¶
仁則固一一所以為仁言所以一者是仁也¶
仁在事若不於事上㸔如何見仁¶
退藏於宻宻是主静處萬化出焉者動中之静固是静¶
　又有大静萬化參然者¶
㫁置言倒㫁措置也¶
言四徳云不有其功常人而已者也(不有其功言化育/之無迹處為貞)¶
　因言貞於五常為智孟子曰知斯二者勿去是也既¶
<pb:KR3a0047_WYG_140-28b>¶
　知又曰弗去有両義又文言訓正固又於四時為冬¶
　冬有始終之義王氏亦云腎有両有龜有蛇所以𦍤¶
　易亦猶貞也又傳曰貞各穪其事問咸傳之九四説¶
　虚心貞一處全似敬荅云盖嘗有語曰敬心之貞也¶
孔子既知桓魋不能害己又却微服過宋一段有盡人¶
　事回造化立命之意(方/)¶
知性善以忠信為本須是的然識得這箇物事然後從¶
　忠信做将去若不識得這箇不知是做甚麽故曰先¶
<pb:KR3a0047_WYG_140-29a>¶
　立乎其大者¶
問敬先於知然知至則敬愈分明曰此正如配義與道¶
問心無私主有感皆通曰無私主也不是慏悻没理㑹¶
　只是公善則好之惡則惡之善則賞之惡則刑之此¶
　是聖人至公至神之化心無私主如天地一般寒則¶
　徧天下皆寒熱則徧天下皆熱便是有感皆通曰心¶
　無私主最難曰亦是克去已私心便無私主心有私¶
　主只是相契者便應不相契者便不應如好讀書人¶
<pb:KR3a0047_WYG_140-29b>¶
　見書便愛不好讀書人見書便不愛(㝢/)¶
問應務不煩是如何曰閒時不曽理㑹得臨時旋理㑹¶
　則煩若豫先理㑹得則臨時事来便從自家理㑹得¶
　處理㑹将去如理㑹得禮則禮到面前便理㑹得如¶
　理㑹得樂則樂到面前便理㑹得更不煩也(燾/)¶
天機有不器於物者在方為方在圓為圓(方/)¶
先生曰自家理㑹得這道理使天下之人皆理㑹得這¶
　道理豈不是樂¶
<pb:KR3a0047_WYG_140-30a>¶
嘗言坐即靠倚後来捱三四日便坐得先生云氣不從¶
　處乃是天理人欲交戰處也(季通/○方)¶
神乃氣之精明者耳¶
有翼其臨翼敬也¶
僂句成欺黄裳亦誤事見左傳¶
問范氏言宋襄公出母事有生則致孝死則盡禮之説¶
　然出母既義不可迎之以歸則所謂致孝盡禮者恐¶
　只是遣使命往来問遺否曰恐只是如此如定省之¶
<pb:KR3a0047_WYG_140-30b>¶
　類自是都做不得了因言宣姜全不成人却有賢女¶
　許穆夫人宋襄公母是也春秋時魯最號禮義之國¶
　然其間成甚風俗(必/大)¶
康節説形而上者不能出莊老形而下者則盡之矣(因/誦)¶
　(皇極書/第一篇)二先生説下者不盡亦不甚説關子明説形¶
　而上者亦荘老(季通/○方)¶
　¶
　朱子語類卷一百四十¶
