# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:38.993084
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷六十九
<pb:KR3a0047_WYG_069-1a>¶
欽定四庫全書¶
　朱子語類卷六十九¶
　　易五¶
　　　　乾下¶
文言上不必大故求道理看来只是恊韻説將去潜龍¶
　勿用何謂也以下大槩各就他要説處便説不必言¶
　專説人事天道伊川説乾之用乾之時乾之義也難¶
　分别到了時似用用似義(淵/)¶
<pb:KR3a0047_WYG_069-1b>¶
問程易乾之用乾之時乾之義看来恐可移易説曰凡¶
　説經若移易得便不是本意看此三段只是聖人反¶
　復賛咏乾之徳耳如潜龍勿用陽在下也便是第二¶
　段陽氣潜藏便是上段龍徳而隠者也聖人反覆發¶
　眀以示人耳(銖/)¶
問伊川分乾之時乾之義如何曰也是覺得不親切聖¶
　人只是敷衍其義又兼要押韻那裏恁地分别(礪/)¶
庸言庸行盛徳之至到這裡不消得恁地猶自閑邪存¶
<pb:KR3a0047_WYG_069-2a>¶
　誠便是無射亦保雖無厭斁亦當保也保者持守之¶
　意(淵/)¶
常言既謹常行既信但用閑邪怕他入来此正是無射¶
　亦保之意(僴/)¶
問閑邪莫是為防閑抵拒那外物使不得侵近否曰固¶
　是凡言邪皆自外至者也然只視聽言動無非禮便¶
　是閑(端/䝉)¶
九二處得其中都不著費力庸言之信庸行之謹閑邪¶
<pb:KR3a0047_WYG_069-2b>¶
　存其誠善世而不伐徳博而化而已若九三則剛而¶
　不中過髙而危故有乾乾之戒(人/傑)¶
利見大人君徳也兩處説這箇君徳却是要發眀大人¶
　即是九二孔子怕人道别是箇大人故如此互相發¶
　使三百八十四爻皆恁地湊著豈不快活人只為中¶
　間多有湊不著底不可曉(淵/)¶
利見大人君徳也夫子怕人不把九二做大人别討一¶
　箇大人所以去這裏説箇君徳也兩處皆如此説龍¶
<pb:KR3a0047_WYG_069-3a>¶
　徳正中以下皆君徳言雖不當君位却有君徳所以¶
　也做大人伊川却説得這箇大人做兩様(淵/)¶
黄有開問乾之九二是聖人之徳坤之六二是賢人之¶
　徳如何曰只謂乾九二是見成底不待脩為如庸言¶
　之信庸行之謹善世不伐徳博而化此即聖人之徳¶
　也坤六二直方大不習无不利須是敬以直内義以¶
　方外如此方能徳不孤即是大矣此是自直與方以¶
　至於大修為之序如此是賢人之徳也甞謂乾之一¶
<pb:KR3a0047_WYG_069-3b>¶
　卦皆聖人之徳非是自初九以至上九漸漸做来盖¶
　聖人自有見成之徳所居之位有不同爾徳無淺深¶
　而位有髙下故然昔者聖人作易以為占筮故設卦¶
　假乾以象聖人之徳如勿用无咎利見大人有悔皆¶
　是占辭若人占遇初九則是潜龍之時此則當勿用¶
　如見龍在田之時則宜見大人所謂大人即聖人也¶
問九二説聖人之徳已備何故九三又言進徳修業知¶
　至至之曰聖人只逐爻取象此不是言修徳節次是¶
<pb:KR3a0047_WYG_069-4a>¶
　言居地位節次六爻皆是聖人之徳只所處之位不¶
　同初爻言不易乎世不成乎名至濳龍也已是説聖¶
　人之徳了只是濳而未用耳到九二却恰好其化已¶
　能及人矣又正是臣位所以處之而安到九三居下¶
　卦之上位已髙了那時節無可做只得恐懼進徳修¶
　業乾乾惕息恐懼此便是伊周地位(㝢錄無/此七字)九四位¶
　便乖這處進退不由我了或躍在淵伊川謂淵者龍¶
　之所安恐未然田是平所在縱有水淺淵是深處不¶
<pb:KR3a0047_WYG_069-4b>¶
　可測躍已離乎行而未至乎飛行尚以足躍則不以¶
　足一跳而起足不踏地跳得便上天去不得依舊在¶
　淵裏皆不可測下離乎行上近乎飛上不在天下不¶
　在田中不在人故或之或之者疑之也不似九二安¶
　穏自在此時進退不得皆不由我只聽天矣以聖人¶
　言之便是舜歴試文王三分天下有二湯武鳴條牧¶
　野時(㝢錄云九三是伊/周地位已自離了)到上九又亢了看来人處大¶
　運中無一時閒(㝢錄云跳得時便做有徳無/位做不徹亦不失為潜龍)吉凶悔¶
<pb:KR3a0047_WYG_069-5a>¶
　吝一息不曾停如大車輪一般一恁滚將去聖人只¶
　隨他恁地去看道理如何這裏則將這道理處之那¶
　裏則將那道理處之(淳○/㝢同)¶
進徳修業這四箇字煞包括道理徳是就心上説業是¶
　就事上説忠信是自家心中誠實修辭立其誠是説¶
　處有真實底道理進徳修業最好玩味(淵/)¶
忠信所以進徳忠信實也然從知上来吾心知得是非¶
　端的是如此心便實實便忠信吾心以為實然從此¶
<pb:KR3a0047_WYG_069-5b>¶
　做去即是進徳修辭處立誠又是進徳事(銖/)¶
問忠信進徳莫只是實理否曰此説實理未得只是實¶
　心有實心則進徳自無窮(學/履)¶
忠信所以進徳實便光眀如誠意之潤身(方/子)¶
忠信進徳便是意誠處至如惡惡臭如好好色然後有¶
　地可據而無私累牽擾之患其進徳孰禦(道/夫)¶
徳者得之於心如得這孝之徳在自家心裏行出来方¶
　見這便是行忠信是真實如此(淵/)¶
<pb:KR3a0047_WYG_069-6a>¶
忠信是根有此根便能發生枝葉業是外面有端緒者(震/)¶
忠信所以進徳忠信説實理信如吾斯之未能信忠信¶
　進徳就心上説居業就事上説(端/䝉)¶
問修辭立其誠何故獨説辭得非只舉一事而言否曰¶
　然也是言處多言是那發出来處人多是將言語做¶
　沒緊要容易説出来若一一要實這工夫自是大立¶
　其誠便是那後面知終終之可與存義也(僴/)¶
問九二閑邪存誠與九三修辭立誠相似否曰他地位¶
<pb:KR3a0047_WYG_069-6b>¶
　自别閑邪存誠不大段用力修辭立誠大段著氣力¶
　又問進徳修業欲及時如何曰君子進徳修業不但¶
　為一身亦欲有為於天下及時是及時而進(䕫/孫)¶
問居業當兼言行言之今獨曰修辭何也曰此只是上¶
　文意人多因言語上便不忠信(不忠信首/先是言語)因言忠信¶
　進徳便只是大學誠意之説如惡惡臭如好好色有¶
　此根本徳方可進修辭只是言顧行行顧言之意(必/大)¶
或問修業徳亦有進否曰進徳只就心上言居業是就¶
<pb:KR3a0047_WYG_069-7a>¶
　事上言忠信如惡惡臭如好好色直是事事物物皆¶
　見得如此純是天理則徳日進不成只如此了却修¶
　辭立誠就事上理㑹所以居業也進則日見其新居¶
　則常而不厭(賀/孫)¶
問進徳修業進徳只一般説至修業却又言居業何也¶
　曰未要去理㑹居字修字且須理㑹如何是徳如何¶
　是業曰徳者本於内而言業者見於外而言曰内外¶
　字近之徳者得之於心者也業乃事之就緒者也如¶
<pb:KR3a0047_WYG_069-7b>¶
　古人所謂業已如此是也且如事親之誠心真箇是¶
　得之於吾心而後見於事親之際方能有所就緒然¶
　却須是忠信方可進徳盖忠信則無一事不誠實猶¶
　木之有根其生不已(佐/)¶
忠信所以進徳只是著實則徳便自進居只是常常守¶
　得常常做去業只是這箇業今日修辭立其誠眀日¶
　又修辭立其誠(淵/)¶
林安卿問修業居業之别曰二者只是一意居守也逐¶
<pb:KR3a0047_WYG_069-8a>¶
　日修作是修常常如此是守(義/剛)¶
亞夫問進徳脩業復云居業所以不同曰徳則日進不¶
　已業如屋宇未修則當修之既修則居之(盖/卿)¶
進徳修業進是要日新又新徳須是如此業却須著居¶
　修業便是要居他居如人之居屋只住在這裏面便¶
　是居不成道修些箇了便了修辭便是立誠如今人¶
　持擇言語丁一確二一字是一字一句是一句便是¶
　立誠若還脫空亂語誠如何立伊川說這箇做兩字¶
<pb:KR3a0047_WYG_069-8b>¶
　眀道只做一箇説眀道説這般底説得條直(淵/)¶
伊川云忠信所以進徳聖人之事敬以直内賢人之事¶
　一便恁地剛健一便恁地柔順(賀/孫)¶
或問乾是聖人之事坤是賢人之事曰此但指乾之君¶
　子忠信進徳處與坤之敬以直内義以方外處問如¶
　此則賢者更不可做乾之事曰忠信進徳這箇如惡¶
　惡臭如好好色表裏無一毫不實處及修辭立誠見¶
　得精粗本末直恁地做將去有那剛健底意思若敬¶
<pb:KR3a0047_WYG_069-9a>¶
　以直内義以方外便是謹守(闕/)¶
忠信所以進徳修辭立其誠所以居業如何是乾徳只¶
　是健底意思恁地做去(㝢錄云硬/立脚做去)敬以直内義以方¶
　外如何是坤徳只是順底意思恁地收斂(㝢錄云恁/地收斂做)¶
　(去○/淳)¶
忠信所以進徳是乾健工夫蓋是剛健粹精兢兢業業¶
　日進而不自已如活龍然精彩氣焰自有不可及者¶
　直内方外是坤順工夫蓋是固執持守依文按本底¶
<pb:KR3a0047_WYG_069-9b>¶
　做將去所以為學者事也又云説易只是隂陽説乾¶
　坤只是健順如此議論更無差錯(人/傑)¶
忠信進徳修辭立誠與敬以直内義以方外分屬乾坤¶
　盖取健順二體修辭立誠自有剛徤主立之體敬義¶
　便有静順之體進修便是箇篤實敬義便是箇虚静¶
　故曰陽實隂虚(㽦/)¶
問忠信所以進徳修辭立誠這是知得此理後全無走¶
　作了故直㧞恁地勇猛剛健做將去便是乾道資敬¶
<pb:KR3a0047_WYG_069-10a>¶
　義夹持之功不敢有少放慢這是坤道曰意思也是¶
　恁地但乾便帶了箇知底意思帶了箇健底意思所¶
　謂進徳又是他心中已得這箇道理了到坤便有箇¶
　順底意思便只䝉乾之知更不説箇知字只説敬義¶
　夹持做去底已後事道夫問敬以直内若無義以方¶
　外也不得然所謂義以方外者只是見得這箇道理¶
　合當恁地便只斬截恁地做將去否曰見不分曉則¶
　圓後糊塗便不方了義以方外只那界限便分眀四¶
<pb:KR3a0047_WYG_069-10b>¶
　面皆恁平正(道/夫)¶
履之問忠信進徳修辭立誠以居業乾道也敬以直内¶
　義以方外坤道也乾道恐是有進修不已之意坤道¶
　是安静正固之意否曰大畧也是如此但須識得忠¶
　信所以進徳是如何仲思曰恐只是發已自盡循物¶
　無違曰此是言應事接物者却又依舊是修辭立其¶
　誠了伯羽曰恐是存主誠實以為進徳之地曰如何¶
　便能忠信仲思所説固只是見於接物蜚卿所説也¶
<pb:KR3a0047_WYG_069-11a>¶
　未見下落處直卿曰恐作内外分説如中庸所謂大¶
　徳敦化小徳川流曰也不必説得恁地髙這只是如¶
　惡惡臭如好好色則其獨自慎○乾固是健然硬要¶
　他健也不得譬如不健底人只有許多精力如何强¶
　得○乾從知處説坤從守處説生知者是合下便見¶
　得透忠信便是他更無使之忠信者○大凡人學須¶
　是見到自住不得處方有功所以聖人説得恁地寛¶
　須是人自去裏面尋之須是知得方能忠信誠之者¶
<pb:KR3a0047_WYG_069-11b>¶
　人之道看誠之字全只似固執意思然下文必先説¶
　擇善而後可固執也(伯/羽)¶
問忠信進徳修辭立誠乾道也敬以直内義以方外坤¶
　道也修辭恐是顔子非禮勿言之類敬義是確守貞¶
　一如仲弓問仁之類修省言辭等處是剛健進前一¶
　刀兩斷功夫故屬乎陽而曰乾道敬義夹持是退歩¶
　收歛確實静定工夫故曰坤道不知可作如此看否¶
　曰如此看得極是又問程子又云修省言辭乃是體¶
<pb:KR3a0047_WYG_069-12a>¶
　當自家敬以直内義以方外之實事恐此所謂乾道¶
　坤道處亦不可作兩事看曰固皆是修已上事但若¶
　分言則須如此分别大抵看道理要看得他分合各¶
　有著落方是仔細(銖/)¶
問君子進徳修業曰乾卦連致知格物誠意正心都説¶
　了坤卦只是説持守坤卦是箇無頭物事只有後面¶
　一節只是一箇持守柔順貞固而已事事都不能為¶
　首只是循規蹈矩依而行之乾父坤母意思可見乾¶
<pb:KR3a0047_WYG_069-12b>¶
　如創業之君坤如守成之君乾如蕭何坤如曹參所¶
　以坤元亨利牝馬之貞都是説箇順底道理又云先¶
　迷後得先迷者無首也前面一項事他都迷不曉只¶
　知順從而已後獲者迷於先而獲於後也乾則不言¶
　所利坤則利牝馬之貞毎毎不同所以康節云乾無¶
　十坤無一乾至九而止竒數也坤數偶無竒數也用¶
　之云乾無十者有坤以承之坤無一者有乾以首之¶
　曰然(僴/)¶
<pb:KR3a0047_WYG_069-13a>¶
坤只説得持守一邉事如乾九三言忠信所以進徳修¶
　辭立其誠所以居業便連致知持守都説了坤從首¶
　至尾皆去却一箇頭如云後得主而有常或從王事¶
　無成有終皆是無頭文蔚曰此見聖人賢人之分不¶
　同處曰然(文/蔚)¶
用之問忠信進徳有剛健不已底意思所以屬乾道敬¶
　義是持守底意思所以屬之坤道曰乾道更多得上¶
　面半截坤只是後面半截忠信進徳前面更有一段¶
<pb:KR3a0047_WYG_069-13b>¶
　工夫也(子/䝉)¶
伊川説内積忠信積字説得好某實其善之説雖宻不¶
　似積字見得積在此而未見於事之意(學/履)¶
内積忠信一言一動必忠必信是積也知至至之全在¶
　知字知終終之在著力守之(賀/孫)¶
伊川解修辭立誠作擇言篤志説得来寛不如眀道説¶
　云修其言辭正為立己之誠意乃是體當自家敬以¶
　直内義以方外之實事(學/履)¶
<pb:KR3a0047_WYG_069-14a>¶
眀道論修辭立其誠所以居業説得来洞洞流轉若伊¶
　川以篤志解立其誠則緩了(髙/)¶
擇言是修辭篤志是立誠大率進徳修業只是一事進¶
　徳是就心上説修業是就事上説(道/夫)¶
問内積忠信是誠之於内擇言篤志是誠之於外否曰¶
　内積忠信是實心擇言篤志是實事又問知至至之¶
　是致知知終終之是力行固是如此然細思恐知至¶
　與知終屬致知至之終之屬力行二者自相兼帶曰¶
<pb:KR3a0047_WYG_069-14b>¶
　程子云知至至之主知知終終之主行然某却疑似¶
　亦不必如此説只將忠信所以進徳修辭立其誠所¶
　以居業説自得盖無一念之不誠所以進其徳也徳¶
　謂之進則是見得許多又進許多無一言之不實所¶
　以居其業也業謂之居便是知之至此又有以居之¶
　也(道/夫)¶
内積忠信所以進徳也擇言篤志所以居業也擇言便¶
　是修省言辭篤志便是立誠知至至之便是知得進¶
<pb:KR3a0047_WYG_069-15a>¶
　前去又曰知至便是真實知得如惡惡臭如好好色¶
　至之便是真箇求到如惡惡臭如好好色之地知終¶
　便是知得進到這處了如何保守得便終保守即便¶
　是終之如修辭立其誠便是知終終之可與幾是未¶
　到那裏先見得箇事幾便是見得到那裏可與存義¶
　便似守得箇物事在一箇是進一箇是居進如日知¶
　其所亡只管進前去居如月無忘其所能只管日日¶
　恁地做(賀/孫)¶
<pb:KR3a0047_WYG_069-15b>¶
問本義云忠信主於心者無一念之不實既無不實則¶
　是成徳恐非進徳之事曰忠信所以進徳忠信者無¶
　一毫之不實若有一毫之不實如捕風捉影更無下¶
　工夫處徳何由進須是表裏皆實無一毫之偽然後有¶
　以為進徳之地徳方日新矣又問修辭云無一言之¶
　不實此易曉居業如何實曰日日如此行從生至死¶
　常如此用工夫無頃刻不相似(池錄云本義/說見扵事者)又曰知¶
　崇禮卑亦是此意知崇進徳之事也禮卑居業之事¶
<pb:KR3a0047_WYG_069-16a>¶
　也(池錄云進謂日見其新/居謂常而不厭○僴)¶
問文言六爻皆以聖人眀之有隠顯而無淺深但九三¶
　一爻又似説學者事豈聖人亦有待於學邪所謂忠¶
　信進徳修辭立誠在聖人分上如何曰聖人亦是如¶
　此進徳亦是如此居業只是在學者則勉强而行之¶
　在聖人則自然安而行之知至知終亦然又問如庸¶
　言之信庸行之謹在聖人則自然如此為盛徳之至¶
　閑邪存其誠在聖人則為無斁亦保是此意否曰謹¶
<pb:KR3a0047_WYG_069-16b>¶
　信存誠是裏面工夫無迹忠信進徳修辭居業是外¶
　面事㣲有迹在聖人分位皆做得自别(銖/)¶
蜚卿舉聖賢所説忠信處以求其同異曰公所舉許多¶
　忠信只是一箇但地頭不同直卿問乾之忠信與他¶
　處所謂忠信正猶夫子之忠恕與子思所謂違道不¶
　逺之忠恕相似曰不然此非有等級但地頭各别耳¶
　正如伊川所謂無妄之謂誠不欺其次也不欺也是¶
　誠但是次於無妄耳先生復問昨所説如何曰先生¶
<pb:KR3a0047_WYG_069-17a>¶
　昨舉如好好色如惡惡臭説忠信所以進徳曰只是¶
　如此何不以此思之適所舉忠信只是對人言之者¶
　乾之忠信是專在已上言之者乾卦分眀是先見得¶
　這箇透徹便一直做將去如忠信所以進徳至可與¶
　存義也都是徑前做去有勇猛嚴厲斬截剛果之意¶
　須是見得方能恁地又如樂則行之憂則違之確乎¶
　其不可㧞亦是這般剛決意思所以生知者分眀是¶
　合下便見得透故其健自然如此更著力不得坤卦¶
<pb:KR3a0047_WYG_069-17b>¶
　則未到這地位敬以直内義以方外未免緊帖把捉¶
　有持底意不似乾卦見得来透徹道夫問易傳云内¶
　積忠信所以進徳也積字又也似用力如何曰正是¶
　用力不用力如何得乾卦雖如此亦是言學但乾是¶
　先知得透故勇猛嚴厲其進莫之能禦履之問易之¶
　忠信莫只是實理曰此説實理未得只是實心有實¶
　心則進徳自無窮已又曰實心便是學者之闗中河¶
　内必先有此而後可以有為若無此則若存若亡而¶
<pb:KR3a0047_WYG_069-18a>¶
　已烏能有得乎有諸已之謂信意正謂此又曰程子¶
　謂一心之中如有兩人焉將為善有惡以間之為不¶
　善又有愧耻之心此正交戰之驗程子此語正是言¶
　意不誠心不實處大凡意不誠分眀是吾之賊我要¶
　上他牽下来我要前他拖教去後此最學者所宜察¶
　(道/夫)¶
問君子進徳修業忠信所以進徳修辭立誠所以居業¶
　曰這忠信二字正是中庸之反諸身而誠孟子之反¶
<pb:KR3a0047_WYG_069-18b>¶
　身而誠様誠字是知得真實了知得決然是如此更¶
　攧撲不碎了只欠下手去做忠信是知得到那真實¶
　極至處修辭立誠是做到真實極至處若不是真實¶
　知得進箇甚麽前頭黑淬淬地如何地進得去既知¶
　得若不真實去做那箇道理也只懸空在這裏無箇¶
　安泊處所謂忠信也只是虚底道理而已這裏極難¶
　説須是合中庸反諸身而誠與孟子反身而誠諸處¶
　看(舊又見先生説孟子有諸已之謂信亦/是易中所謂忠信非主忠信之忠信也)若看不透¶
<pb:KR3a0047_WYG_069-19a>¶
　且休待他時看而今正是這忠信所以進徳一節看¶
　未得所以那修辭立誠一段也看未得又問所以只¶
　説修辭者只是工夫之一件否曰言是行之表凡人¶
　所行者無不發出来也是一件大事又曰忠信是始¶
　修辭立誠是終知至至之是忠信進徳之事知終終¶
　之是居業之事問至之是已至其處否曰未在是知¶
　得那至處方有箇向望處正要行進去知終終之是¶
　已至其處終之而不去又問忠信所以進徳至居業¶
<pb:KR3a0047_WYG_069-19b>¶
　也可以做聖人事否曰不可所以進徳正是做工夫¶
　處聖人則不消説忠信了只説得至誠問如此則皆¶
　是學者事曰然這裏大槩都是學者事問頃見某人¶
　言乾卦是聖人事坤卦是賢人事不知是否曰某不¶
　見得如此便是這物事勞攘好説他是聖人事又有¶
　説學者處如初九云潜龍勿用子曰云云也可以做¶
　聖人事九二曰云云也可以做聖人説及至九三便¶
　説得勞攘只做得學者事矣問内卦以徳學言外卦¶
<pb:KR3a0047_WYG_069-20a>¶
　以時位言此却定曰然(僴/)¶
問忠信所以進徳修辭立其誠所以居業疑忠信是指¶
　言行發於外者而言如為人謀而不忠與朋友交而¶
　不信皆是發見於外者如何却言進徳修辭立誠與¶
　忠信果何異又指為居業何也曰忠信是心中朴實¶
　頭見得道理如此故其徳日進而不已猶孟子所謂¶
　有諸己者是也故指進徳而言修辭立誠却是就言¶
　語上説又問立誠不就制行上説而特指修辭何也¶
<pb:KR3a0047_WYG_069-20b>¶
　曰人不誠處多在言語上(柄/)¶
君子進徳至存義也忠信猶言實其善之謂非主忠信¶
　與朋友交而有信之忠信能實其為善之意自是住¶
　不得徳不期進而自進猶饑之欲食自是不可已進¶
　徳則所知所行自進而不已居業則只在此住了不¶
　去只看進字居字可見進者日新而不已居者一定¶
　而不易忠信進徳修辭立誠居業工夫之條件也知¶
　至至之可與幾知終終之可與存義工夫之功程也¶
<pb:KR3a0047_WYG_069-21a>¶
　此一段只是説終日乾乾而已(學/履)¶
敬之問忠信至存義也上面忠信與修辭立誠未是工¶
　夫到下面方是工夫否曰忠信所以進徳修辭立其¶
　誠所以居業如何未是工夫只上面忠信與修辭立¶
　誠便是材料下面知至知終惟有實了方會如此大¶
　抵以忠信為本忠信只是實若無實如何會進如播¶
　種相似須是實有種子下在泥中方㑹日日見發生¶
　若把箇空殻下在裏面如何㑹發生即是空道理須¶
<pb:KR3a0047_WYG_069-21b>¶
　是實見得若徒將耳聽過將口説過濟甚事忠信所¶
　以為實者且如孝須實是孝方始那孝之徳一日進¶
　一日如弟須實是弟方始那弟之徳一日進一日若¶
　不實却自無根了如何㑹進今日覺是恁地去眀日¶
　便漸能熟眀日方見有一二分後日便見有三四分¶
　意思自然覺得不同立其誠誠依舊便是上面忠信¶
　修辭是言語照管得到那裏面亦須照管得到居業¶
　是常常如此不少間斷徳是得之於心業是見之於¶
<pb:KR3a0047_WYG_069-22a>¶
　事進徳是自覺得意思日强似一日日振作似一日¶
　不是外面事只是自見得意思不同業是徳之事也¶
　徳則欲日進業要終始不易居是存而不失之意可¶
　與幾是見得前面箇道理便能日進向前去存義是¶
　守這箇義只是這箇道理常常存在這裏可是心肯¶
　意肯之義譬如昨日是無柰何勉强去為善今日是¶
　心肯意肯要去為善(賀/孫)¶
問忠信進徳一段曰忠信是心中所發真見得道理如¶
<pb:KR3a0047_WYG_069-22b>¶
　此如惡惡臭好好色一般修辭立誠是就事上説欲¶
　無一言之不實也問修辭也是舉一端而言否曰言¶
　者行之表故就言上説又云知至至之是属忠信進¶
　徳上説盖真見得這道理遂求以至之知終終之是¶
　属修辭立誠上説盖事是已行到那地頭了遂守之¶
　而不失又云忠信進徳是見箇修辭立誠底道理修¶
　辭立誠是行箇忠信進徳底道理(學/履)¶
問忠信所以進徳曰忠信某甞説是如好好色如惡惡¶
<pb:KR3a0047_WYG_069-23a>¶
　臭是決定徹底恁地這便㑹進人之所以一脚進前¶
　一脚退後只是不曾真實做如何得進知至至之是¶
　見得恁地一向做去故可與幾忠信進徳與知至至¶
　之可與幾也這幾句都是去底字修辭立誠與知終¶
　終之可與存義都是住底字進徳是日日新居業是¶
　日日如此又云進徳是營度方架這屋相似居業是¶
　據見成底屋而居之忠信二字與别處説不同因舉¶
　破釜甑燒廬舎持三日糧示士卒必死無還心如此¶
<pb:KR3a0047_WYG_069-23b>¶
　方會厮殺忠信便是有這心如此方㑹進徳(䕫/孫)¶
問忠信所以進徳一段曰這忠信如反身而誠如惡惡¶
　臭如好好色恁地底地位是主學者而言在聖人則¶
　為至誠忠信不足以言之也忠信是真箇見得這道¶
　理決然是如此既見得如此便有箇進處不然則黑¶
　淬淬地進箇甚麽此其所以進徳修辭立誠便是真¶
　箇做得如此去做所以曰居業然而忠信便是見得¶
　修辭立誠底許多道理修辭立誠便是居那忠信底¶
<pb:KR3a0047_WYG_069-24a>¶
　許多道理盖是見得分眀方有箇進處若不曾見得¶
　則從何處進分眀黑淬淬地進箇甚麽然見得箇道¶
　理是如此却不去做便是空見得如不曾見相似知¶
　至至之如忠信進徳底意思盖是見得在那裏如望¶
　見在那裏相似便要到那裏所以曰可與幾也知終¶
　終之如修辭立誠底意思盖已是在這裏做決要做¶
　到那裏所以曰可與存義若只見得不去行時也如¶
　何存得許多道理惟是見得而又能行方可以存義¶
<pb:KR3a0047_WYG_069-24b>¶
　也又問知至至之知終終之恐是大率立箇期限如¶
　此曰這只是箇始終(燾/)¶
符問知至至之可與幾也知終終之可與存義也曰忠¶
　信所以進徳也修辭立其誠所以居業也方説知至¶
　至之可與幾也知終終之可與存義也知至是知得¶
　到至處至之謂意思也隨他到那處這裏便可與理¶
　㑹幾㣲處知終是知得到終處終之謂意思也隨他¶
　到那裏這裏便可與存義存謂存主今日也存主在¶
<pb:KR3a0047_WYG_069-25a>¶
　這裏眀日也存主在這裏(賀/孫)¶
知至至之知謂進徳者也知終終之此知謂居業者也¶
　進徳者日日新又日新進進而不已也居業者日日¶
　守定在此也然必内有忠信方能修辭心不在時如¶
　何修得於乾言忠信者有健而無息之意於坤言敬¶
　者有順而有常之意(祖/道)¶
知至雖未做到那裏然已知道業可居心心念念做将¶
　去修辭立其誠以終他終便是居了進徳知至可與¶
<pb:KR3a0047_WYG_069-25b>¶
　幾是一類事這般處説得精便與那崇徳廣業知崇¶
　禮卑一般若是那始條理終條理底説得麄(淵/)¶
知至至之主在至上知終終之主在終上至是要到那¶
　處而未到之辭如去長安未到長安却先知道長安¶
　在那裏從後行去這便是修徳之事進徳是要日新¶
　又新只管要進去便是要至之故説道可與幾未做¶
　到那裏先知得如此所以説可與幾進字貼着那幾¶
　字至字又貼著那進字終則只是要守業只是這業¶
<pb:KR3a0047_WYG_069-26a>¶
　今日如此眀日又如此所以下箇居字(壮祖錄云知/終終之是居)¶
　(業意修辭立其誠今日也只做此事明日也/只做此事更無住底意故曰可與存義也)終者只¶
　這裏終居字貼著那存字終字又貼著那居字徳是¶
　心上説義是那業上底道理(淵/)¶
用之問知至至之可與幾也知終終之可與存義也曰¶
　上至字是至處下至字是到那至處知終是終處終¶
　之是終之而不去盖求必終於是而守之不去也先¶
　知為幾如人欲徃長安雖未到長安然已知長安之¶
<pb:KR3a0047_WYG_069-26b>¶
　所在所謂可與幾也若已到彼則不謂之幾幾也先¶
　知之謂也存者守而勿失既知得箇道理如此則堅¶
　守之而勿失所謂可與存義也(僴/)¶
林問知至與知終終字至字其義相近如何曰這處人¶
　都作兩段滚将去所以難得分曉知至與至之知終¶
　與終之分作四截説知至是知得到處知終是終其¶
　到處至之是須著行去到那處終之是定要守到那¶
　處上兩箇知字却一般舉遺書所謂知至至之主知¶
<pb:KR3a0047_WYG_069-27a>¶
　也知終終之主終也均一知也上却主知下却主終¶
　要得守故如此(㝢/)¶
知至至之知至則知字是輕至字是到那處至之則至¶
　字是實之字是虚如知得要到臨安是知至須是行¶
　到那裏方是至之大學知至知字重至字輕(賀/孫)¶
知至是要知所至之地至之便是至那地頭了知終是¶
　知得合如此終之便須下終底工夫幾字是知之初¶
　方是見得事幾便須是至之存義是守得定方存得¶
<pb:KR3a0047_WYG_069-27b>¶
　這義(礪/)¶
知至至之知其可至而行至之也知終終之知其可住¶
　而止之(祖/道)¶
問知至至之致知也知終終之力行也雖是如此知至¶
　知終皆致知事至之終之皆力行事然知至至之主¶
　於知故可與幾知終終之主於行故可與存義如何¶
　曰知至至之者言此心所知者心真箇到那所知田¶
　地雖行未到而心已到故其精㣲幾宻一齊在此故¶
<pb:KR3a0047_WYG_069-28a>¶
　曰可與幾知終終之者既知到極處便力行進到極¶
　處此真實見於行事故天下義理都無走失故曰可¶
　與存義所謂知者不似今人畧知得而已其所知處¶
　此心真箇一一到那上也(知至至之進徳之事以知/得端的如此此心自實從)¶
　(此實處去便是做/進徳處也○銖)¶
可與幾可與存義是旁人説如可與立可與權之可與¶
　同(礪/)¶
可與存義也存字似不甚貼義字然亦且作存字看所¶
<pb:KR3a0047_WYG_069-28b>¶
　以伊川云守之在後(端/䝉)¶
乾忠信進徳修省言辭立誠是終身事知至以下是節¶
　次知終終之用力處也坤直方大是浩然不習無不¶
　利不疑其所行乃是不動心(方/)¶
體無剛柔位有貴賤因他這貴賤之位隨緊慢説有那¶
　難處有那易處九三處一卦之盡所以説得如此九¶
　二位正中便不恁地(淵/)¶
問乾卦内卦以徳學言外卦以時位言否曰此正説文¶
<pb:KR3a0047_WYG_069-29a>¶
　言六段盖雖言徳學而時位亦在其中非徳學何以¶
　處時位此是子曰以下分説其後却錯雜説了(僴/)¶
上下無常非為邪進退無恒非離羣是不如此只要得¶
　及時又云如此説也好(淵/)¶
君子進徳修業欲及時者進徳修業九三已備此則欲¶
　其及時以進耳(銖/)¶
飛龍在天利見大人文言分眀言同聲相應同氣相求¶
　水流濕火就燥雲從龍風從虎聖人作而萬物覩他¶
<pb:KR3a0047_WYG_069-29b>¶
　分眀是以聖人為龍以作言飛以萬物覩解利見大¶
　人只是言天下利見夫大徳之君也今人却别做一¶
　説恐非聖人本意(道/夫)¶
天下所患無君不患無臣有是君必有是臣雖使而今¶
　無少間也必有出来雲從龍風從虎只怕不是真箇¶
　龍虎若是真龍虎必生風致雲也(僴/)¶
看来大人只是這大人無不同處伊川之病在那二五¶
　相見處卦畫如何㑹有相見之理只是説人占得這¶
<pb:KR3a0047_WYG_069-30a>¶
　爻利於見大人萬物覩之覩便是見字且如學聚問¶
　辨説箇君徳前一處也説君徳盖説道雖非君位而¶
　有君徳下面説許多大人者言所以為大人者如此¶
　今却説二五相見却湊不著他這語脉且如先迷後¶
　得主利西南得朋東北䘮朋只是説先時不好後来¶
　却好西南便合著東北便合不著豈是説卦爻只是¶
　説占底人常觀解易底惟是東坡㑹做文字了都湊¶
　著他語脉如渙其羣元吉諸家皆云渙散了却成羣¶
<pb:KR3a0047_WYG_069-30b>¶
　都不成語句唯東坡説道渙散他小小羣聚合成一¶
　大羣如那天下混一之際破散他小羣成一大羣如¶
　此方成文理(淵/)¶
問乾皆聖人事坤皆賢人事否曰怕也恁地殺斷説不¶
　得如乾初九似説聖人矣九二學聚問辨則又不然¶
　上九又説賢人在下位則又指五為賢矣看来聖人¶
　不恁地死殺説只逐義隨事説道理而已(闕/)¶
味道問聖人於文言只把做道理説曰有此氣便有此¶
<pb:KR3a0047_WYG_069-31a>¶
　理又問文言反覆説如何曰如言潛龍勿用陽在下¶
　也又潛龍勿用下也只是一意重疊説伊川作兩意¶
　未穏也(植/)¶
問乾元用九天下治也曰九是天徳健中便自有順用¶
　之則天下治如下文乃見天則則便是天徳與上文¶
　見羣龍無首又别作一様看(礪/)¶
乾元者始而亨一段始而亨是生出去利貞是收斂聚¶
　方見性情所以言元亨誠之通利貞誠之復(道/夫)¶
<pb:KR3a0047_WYG_069-31b>¶
問一陽動於下乃天地生物之心如何利貞處乃為乾¶
　之性情曰元亨者發見流行之處利貞乃其本體無¶
　所作用之實性情猶言情状於其收斂無所作用方¶
　見他情状真實(銖/)¶
問利貞者性情也曰此只是對元亨説此性情只是意¶
　思體質盖元亨是動發用在外利貞是静而伏藏於¶
　内(㽦/)¶
利貞者性情也是乾元之性情始而亨時是乾之發作¶
<pb:KR3a0047_WYG_069-32a>¶
　處共是一箇性情到那利貞處一箇有一箇性情百¶
　榖草木皆有箇性情了元亨方是他開花結子時到¶
　這利貞時方見得他底性情就這上看乾之性情便¶
　見得這是那利貞誠之復處(淵/)¶
正淳問利貞者性情曰此是與元亨相對説性情如言¶
　本體(人傑錄云性情猶/情性是説本體)元亨是發用處利貞是收斂¶
　歸本體處體却在下用却在上盖春便生夏便長茂¶
　條達秋便有箇收斂撮聚意思直到冬方成問復見¶
<pb:KR3a0047_WYG_069-32b>¶
　天地心曰天地之心别無可做大徳曰生只是生物¶
　而已謂如一樹春榮夏敷至秋乃實至冬乃成雖曰¶
　成實若未經冬便種不成直是受得氣足便是将欲¶
　相離之時却将千實来種便成千樹如碩果不食是¶
　也方其自小而大各有生意到冬時疑若樹無生意¶
　矣不知却自收斂在下每實各具生理更見生生不¶
　窮之意這箇道理直是自然全不是安排得只是聖¶
　人便窺見機緘發眀出来伊川易傳解四徳便只就¶
<pb:KR3a0047_WYG_069-33a>¶
　物上説元者萬物之始亨者萬物之長利也萬物之¶
　遂貞也萬物之成解得遂字最好通書曰元亨誠之¶
　通利貞誠之復通即發用復即本體也(㽦○人傑/錄少異)¶
不言所利是不得説似坤時利牝馬之貞但説利貞而¶
　已(淵/)¶
不言所利眀道説云不有其功常久而不已者乾也此¶
　語説得好(淵/)¶
問乾不言所利程易謂無所不利故不言利如何曰是¶
<pb:KR3a0047_WYG_069-33b>¶
　也乾則無所不利坤只利牝馬之貞則有利不利矣¶
　(銖/)¶
大哉乾乎陽氣方流行固已包了全體隂便在裏了所¶
　以説剛健中正然不可道這裏却夹雜些隂柔所以¶
　却説純粹精(淵/)¶
剛健中正純粹精也觀其文勢只是言此四者又純粹¶
　而精耳程易作六徳解未安(銖/)¶
問乾剛健中正或謂乾剛無柔不得言中正先生甞言¶
<pb:KR3a0047_WYG_069-34a>¶
　天地之間本一氣之流行而有動静耳以其流行之¶
　統體而言則但謂之乾而無所不包以動静分之然¶
　後有隂陽剛柔之别所謂流行之統體指乾道而言¶
　耶曰大哉乾元萬物資始乾道變化各正性命只乾¶
　便是氣之統體物之所資始物之所正性命豈非無¶
　所不包但自其氣之動而言則為陽自其氣之静而¶
　言則為隂所以陽常兼隂隂不得兼陽陽大隂小隂¶
　必附陽皆是此意也(銖/)¶
<pb:KR3a0047_WYG_069-34b>¶
剛健中正為其嫌於不中正所以説箇中正陽剛自是¶
　全體豈得不中正這箇因近日趙善譽者著一件物¶
　事説道只乾坤二卦更偏了乾只是剛底一邊坤只¶
　是柔底一邊某説與他道聖人做一部易如何却将¶
　兩箇偏底物事放在劈頭如何不討箇混淪底放在¶
　那裏注中便是破他説(淵/)¶
徳者行之本君子以成徳為行言徳則行在其中矣(道/夫)¶
問行而未成如何曰只是事業未就又問乾六爻皆聖¶
<pb:KR3a0047_WYG_069-35a>¶
　人事安得有未成伊川云未成是未著莫是如此否¶
　曰雖是聖人畢竟初九行而未成問此只論事業不¶
　論徳否曰不消如此費力且如伊尹居有莘之時便¶
　是行而未成(文/)¶
學聚問辯聖人説得寛這箇便是下面所謂君徳兩處¶
　説君徳皆如此(淵/)¶
乾之九三以過剛不中而處危地當終日乾乾夕惕若¶
　則雖危無咎矣聖人正意只是如此若旁通之則所¶
<pb:KR3a0047_WYG_069-35b>¶
　謂對越在天等説皆可通大抵易之卦爻上自天子¶
　下至庶人皆有用處若謂乾之九三君徳已著為危¶
　疑之地則只做得舜禹事使(人/傑)¶
問先天而天弗違後天而奉天時聖人與天為一安有¶
　先後之殊曰只是聖人意要如此天便順從先後相¶
　應不差毫釐也因説人常云如雞覆子啐啄同時不¶
　知是如此否時舉云家間養雞時舉為兒童日候其¶
　雛之出見他母初未甞啄盖氣數才足便自横迸裂¶
<pb:KR3a0047_WYG_069-36a>¶
　開有時見其出之不利因用手畧助之則其子下来¶
　便不長進以此見得這裏一毫人力有不能與先生¶
　笑而然之(時/舉)¶
又問天專言之則道也又曰天地者道也不知天地即¶
　道耶抑天地是形所以為天地乃道耶曰伊川此句¶
　某未敢道是天地只以形言先天而天弗違如禮雖¶
　先王未之有而可以義起之類雖天之所未為而吾¶
　意之所為自與道契天亦不能違也後天而奉天時¶
<pb:KR3a0047_WYG_069-36b>¶
　如天叙有典天秩有禮之類雖天之所已為而理之¶
　所在吾亦奉而行之耳盖大人無私以道為體此一¶
　節只是釋大人之徳其曰與天地合其徳與日月合¶
　其眀與四時合其序與鬼神合其吉凶将天地對日¶
　月鬼神説便只是指形而下者言(銖○淳立問程子/曰天専言之則道)¶
　(也天且弗違是也又曰天地者道也此語何謂曰程/子此語某亦未敢以為然天且弗違此只是上天曰)¶
　(知性則知天此天便是/専言之則道者否曰是)¶
問胡文定公云舜先天而天弗違志壹則動氣也孔子¶
<pb:KR3a0047_WYG_069-37a>¶
　後天而奉天時氣壹則動志也如何先生曰先天而¶
　弗違者舜先作韶樂而鳳凰来儀後天而奉天時者¶
　孔子因獲麟而作春秋志壹動氣氣壹動志皆借孟¶
　子之言形容天地感格之意(謨/)¶
乾卦有兩箇其惟聖人乎王肅本却以一箇做愚人此¶
　必其自改得恁地亂道如中庸王肅作小人反中庸¶
　這却又改得是(賀/孫)¶
　　　　坤¶
<pb:KR3a0047_WYG_069-37b>¶
主利不是謂坤主利萬物是占者主利(砥/)¶
利牝馬之貞言利於柔順之正而不利於剛健之正利¶
　是箇虚字西南得朋固是好了東北䘮朋亦自不妨¶
　為有慶坤比乾都是折一半用底(淵/)¶
利牝馬之貞本無四徳底意彖中方有之彖中説四徳¶
　自不分曉前數説元亨處却説得分眀後面幾句無¶
　理會牝馬地類行地無疆便是那柔順利貞君子攸¶
　行本連下面緣他趂押韻後故説在此這般底難十¶
<pb:KR3a0047_WYG_069-38a>¶
　分理㑹先迷失道却分曉只是説坤道(池本無先迷/至此十二字)¶
　先迷後得東北西南大槩是陰主減(池本有/爲字)陽一半¶
　就前後言沒了前一截就四方言沒了東北一截陽¶
　却是全體安貞之吉他這分段只到這裏若更妄作¶
　以求全時便㐫了在人亦當如此伊川説東北䘮朋¶
　處但不知這處添得許多字否此是用王輔嗣説(闕/)¶
又論坤卦利牝馬之貞曰乾卦元亨利貞便都好到坤¶
　只一半好全好故云利永貞一半好故云利牝馬之¶
<pb:KR3a0047_WYG_069-38b>¶
　貞即是亦有不利者只西南得朋東北䘮朋雖伊川¶
　亦解做不好殊不知西南得朋乃以類行豈是不好¶
　至於東北是坤卦到西南則好到東北實是䘮朋亦¶
　非是凶只是自然不容不䘮朋雖然䘮朋却終有慶¶
　耳(西南得地與類行自是好東北不得地自然/䘮朋然其終亦如此等説恐難依舊説○㽦)¶
牝馬之貞伊川只為泥那四徳所以如此説不通(淵/)¶
問牝馬取其柔順健行之象坤順而言健何也曰守得¶
　這柔順亦堅確故有健象柔順而不堅確則不足以¶
<pb:KR3a0047_WYG_069-39a>¶
　配乾矣問柔順利貞君子攸行如何曰柔順利貞坤¶
　之徳也君子而能柔順堅正則其所行雖先迷而後¶
　得雖東北䘮朋反之西南則得朋而有慶盖陽大隂¶
　小陽得兼隂隂不得兼陽坤徳常只得乾之半故常¶
　減於乾之半也(闕/)¶
問君子有攸徃何也曰此是虚句意在下句伊川只見¶
　彖傳辭押韻有柔順利貞君子攸行之語遂解云君¶
　子所行柔順而利且貞恐非也盖言君子有所徃先¶
<pb:KR3a0047_WYG_069-39b>¶
　迷後得主利也問東北䘮朋西南得朋曰隂不比陽¶
　隂只理會得一半不似陽兼得隂故無所不利隂半¶
　用故得於西南䘮於東北先迷後得亦然自王輔嗣¶
　以下皆不知此多錯解了(銖/)¶
乾主義坤便主利占得這卦便主利這事不是坤道主¶
　利萬物乃是此卦占得時主有利(淵/)¶
隂體柔躁只為他柔所以躁剛便不躁躁是那欲動而¶
　不得動之意剛則便動矣柔躁不能自守所以説安¶
<pb:KR3a0047_WYG_069-40a>¶
　貞吉(淵/)¶
資乾以始便資坤以生不争得霎時間乾底亨時坤底¶
　亦亨生是生物(池本云坤/之所生)即乾之所始者(淵/)¶
徐煥云天之行健一息不停而坤不能順動以應其行¶
　則造化生生之功或幾乎息矣此語亦無病萬物資¶
　乾以始而有氣資坤以生而有形氣至而生生即坤¶
　元徐説亦通(淵/)¶
未有乾行而坤止此説是且如乾施物坤不應則不能¶
<pb:KR3a0047_WYG_069-40b>¶
　生物既㑹生物便是動若不是他健後如何配乾只¶
　是健得来順(淵/)¶
東北非隂之位隂柔至此既䘮其朋自立脚不得必須¶
　歸本位故終有慶又曰牝是柔順故先迷而䘮朋然¶
　馬健行却後得而有慶牝馬不可分為二今姑分以¶
　見其義(礪/)¶
東北䘮朋乃終有慶既言終有慶則有慶不在今矣為¶
　他是箇柔順底物東北陽方非他所安之地如慢水¶
<pb:KR3a0047_WYG_069-41a>¶
　中魚去急水中不得自是䘮朋䘮朋於東北則必反¶
　於西南是終有慶也正如先迷後得為他柔順故先¶
　迷柔順而不失乎健故後得所以卦下言利牝馬之¶
　貞䘮朋先迷便是牝有慶後得便是馬将牝馬字分¶
　開却形容得這意思文蔚曰大抵柔順中正底人做¶
　越過分底事不得只是循常守分時又却自做得他¶
　底事曰是如此(文/蔚)¶
問坤言地勢猶乾言天行天行健猶言地勢順然大象¶
<pb:KR3a0047_WYG_069-41b>¶
　乾不言乾而言健坤不言順而言坤説者雖多究竟¶
　如何曰此不必論只是當時下字時偶有不同必欲¶
　求説則穿鑿却反晦了當理會底問地勢猶言髙下¶
　相因之勢以其順且厚否曰髙下相因只是順若厚¶
　又是一箇道理然惟其厚所以上下只管相因去只¶
　見得他順若是薄底物髙下只管相因則傾陷了不¶
　能如此之無窮矣惟其髙下相因無窮所以為至順¶
　也君子體之惟至厚為能載物天行甚健故君子法¶
<pb:KR3a0047_WYG_069-42a>¶
　之以自强不息地勢至順故君子體之以厚徳載物¶
　(銖/)¶
地之勢常有順底道理且如這箇平地前面便有坡陁¶
　處突然起底也自順(淵/)¶
隂爻稱六與程傳之説大不同這是就四象看便見得¶
　分曉隂陽一段只説通例此兩物相無不得且如天¶
　晴幾日後無雨便不得十二箇月六月是隂六月是¶
　陽一日中陽是晝隂是夜(淵/)¶
<pb:KR3a0047_WYG_069-42b>¶
坤六爻雖有重輕大槩皆是持守收斂畏謹底意(礪/)¶
問履霜堅氷何以不著占象曰此自分曉占者目前未¶
　見有害却有未萌之禍所宜戒謹(礪/)¶
問履霜堅氷至曰隂陽者造化之本所不能無但有淑¶
　慝之分盖陽淑而隂慝陽好而隂不好也猶有晝必¶
　有夜有暑必有寒有春夏必有秋冬人有少必有老¶
　其消長有常人亦不能損益也但聖人參天地賛化¶
　育於此必有道故觀履霜堅氷至之象必有謹㣲之¶
<pb:KR3a0047_WYG_069-43a>¶
　意所以扶陽而抑隂也(銖/)¶
直方大是他隂爻居隂位無如此之純粹爻辭云直方¶
　大者言占者直方大則不習無不利却不是説坤徳¶
　直方大也且如元亨利貞象裏面説底且隨他説做¶
　一箇事後面説底四事又儘隨他説去如某之説爻¶
　無許多勞攘(淵/)¶
問坤之道直方大六二純正能得此以為徳否曰不可¶
　説坤先有是道而後六二得之以為徳坤是何物六¶
<pb:KR3a0047_WYG_069-43b>¶
　二是何物畢竟只是一箇坤只因這一爻中正便見¶
　得直方大如此(學/履)¶
六二不當説正要説也説得行不若除了(淵/)¶
問坤六二聖人取象何故説得恁地大都與坤徳不相¶
　似曰如何見得不相似曰以隂陽反對觀之直方大¶
　者皆非隂之属也曰坤六爻中只此一爻最重六五¶
　雖居尊位然却是以隂居陽六二以隂居隂而又居¶
　下卦所以如此問坤之順恐似此處順只是順理不¶
<pb:KR3a0047_WYG_069-44a>¶
　是柔順之順曰也是柔順只是他都有力乾行健固¶
　是有力坤雖柔順亦是決然恁地順不是柔弱放倒¶
　了所以聖人亦説坤至柔而動也剛至静而徳方(榦/)¶
問六四括囊注云六四重隂不中故其象占如此重隂¶
　不中何以見其有括囊之象曰隂而又隂其結塞不¶
　開即為括囊矣又問占者必當括囊則无咎何也曰¶
　當天地閉賢人隠之時若非括囊則有咎矣(榦/)¶
坤六四爻不止言大臣事凡得此爻在位者便當去未¶
<pb:KR3a0047_WYG_069-44b>¶
　仕者便當隠伯豐因問比干事曰此又别是一義雖¶
　㓙无咎(㽦/)¶
問坤二五皆中爻二是就盡得地道上説且是就著見¶
　於文章事業上説否曰不可説盡得地道他便是坤¶
　道也二在下方是就工夫上説文言云不疑其所行¶
　是也五得尊位則是就他成就處説所以云美在其¶
　中而暢於四支發於事業美之至也(學/履)¶
黄裳元吉不過是在上之人能以柔順之道黄中色裳¶
<pb:KR3a0047_WYG_069-45a>¶
　是下體之服能似這箇則無不吉(淵/)¶
黄裳元吉這是那居中處下之道乾之九五自是剛健¶
　底道理坤之六五自是柔順底道理各隨他隂陽自¶
　有一箇道理其為九六不同所以在那五處亦不同¶
　這箇五之柔順從那六裏来(淵/)¶
問黄裳元吉伊川解作聖人示戒並舉女媧武后之事¶
　今考本爻無此象這又是象外立教之意否曰不曉¶
　這意若伊川要立議論教人可向别處説不可硬配¶
<pb:KR3a0047_WYG_069-45b>¶
　在易上説此爻何曾有這義都是硬入這意所以説¶
　得絮了因舉云邵溥謂伊川因宣仁垂簾事有怨母¶
　后之意故此爻義特為他發固是他後生妄測度前¶
　輩然亦因此説而後發也(學/履)¶
問坤上六隂極盛而與陽戰爻中乃不言㐫且乾之上¶
　九猶言有悔此却不言何耶曰戰而至於俱傷其血¶
　元黄不言而凶可知矣(時/舉)¶
子耕問龍戰于野曰乾無對只是一箇物事至隂則有¶
<pb:KR3a0047_WYG_069-46a>¶
　對待大抵隂常虧於陽(人/傑)¶
問乾上九只言亢坤上六却言戰何也曰乾無對待只¶
　有乾而已故不言坤坤則不可無乾隂體不足常虧¶
　欠若無乾便沒上截大抵隂陽二物本别無隂只陽¶
　盡處便是隂(㽦/)¶
問如乾初九潜龍是象勿用是占辭坤六五黄裳是象¶
　元吉是占辭甚分眀至若坤初六履霜堅氷至六二¶
　直方大不習无不利六三含章可貞或從王事無成¶
<pb:KR3a0047_WYG_069-46b>¶
　有終上六龍戰于野其血元黄皆是舉象而占意已¶
　見於象中此又别是一例如何曰象占例不一有占¶
　意只見於象中者亦自可見如乾初九坤六四此至¶
　分眀易見者如直方大惟直方故能大所謂敬義立¶
　而徳不孤六二有直方大之象占者有此徳而得此¶
　爻則不習而無不利矣言不待學習而無不利也故¶
　謂直方大為象不習无不利為占辭亦可然直方故¶
　能大故不習无不利象既如此占者亦不離此意矣¶
<pb:KR3a0047_WYG_069-47a>¶
　六三隂居陽位本是隂帶些陽故為含章之象又貞¶
　以守則為隂象矣或從王事者以居下卦之上不終¶
　含藏故有或時出從王事之象无成有終者不居其¶
　成而能有終也在人臣用之則為不居其成而能有¶
　終之象在占者用之則為始進無成而能有終也此¶
　亦占意己見於象中者六四重隂不中故有括囊之¶
　象无咎无譽亦是象中己見占意因問程易云六四¶
　近君而不得於君為上下間隔之時與重隂不中二¶
<pb:KR3a0047_WYG_069-47b>¶
　説如何曰只是重隂不中故當謹宻如此(銖/)¶
用六永貞以大終也陽為大隂為小如大過小過之類¶
　皆是以隂陽而言坤六爻皆隂其始本小到此隂皆¶
　變為陽矣所謂以大終也言始小而終大也(文/蔚)¶
坤至柔而動也剛坤只是承天如一氣之施坤則盡能¶
　發生承載非剛安能如此(僴/)¶
問坤至柔而動也剛至静而徳方程傳云坤道至柔而¶
　動則剛坤體至静而徳則方柔與剛相反静與方疑¶
<pb:KR3a0047_WYG_069-48a>¶
　相似曰静無形方有體方謂生物有常言其徳方正¶
　一定確然不易而生物有常也静言其體則不可見¶
　方言其徳則是其著也(銖/)¶
隂陽皆自㣲至著不是隂便積著陽便合下具足此處¶
　亦不説這箇意履霜堅氷只是説從㣲時便須着慎¶
　来所以説盖言慎也由辯之不早辯李光祖云不早¶
　辯他且到得郎當了却方辯剗地激成事来此説最¶
　好(淵/)¶
<pb:KR3a0047_WYG_069-48b>¶
敬以直内最是緊切工夫(賀/孫)¶
敬以直内是持守工夫義以方外是講學工夫(升/卿)¶
敬以直内義以方外直是直上直下胷中無纎毫委曲¶
　方是割截方整之意(方疑是齊/○徳眀)¶
敬以直内義以方外只是此二句格物致知是義以方¶
　外(䕫/孫)¶
敬以直内便能義以方外非是别有箇義敬譬如鏡義¶
　便是能照底(徳/眀)¶
<pb:KR3a0047_WYG_069-49a>¶
敬立而内自直義形而外自方若欲以敬要去直内以¶
　義要去方外即非矣(銖/)¶
問義形而外方曰義是心頭斷事底心斷於内而外便¶
　方正萬物各得其宜(㝢/)¶
先之問敬以直内義以方外曰説只恁地説須自去下¶
　工夫方見得是如此敬以直内是無纎毫私意胷中¶
　洞然徹上徹下表裏如一義以方外是見得是處決¶
　定是恁地不是處決定不恁地截然方方正正須是¶
<pb:KR3a0047_WYG_069-49b>¶
　自将去做工夫聖門學者問一句聖人答他一句便¶
　領畧将去實是要行得如今説得儘多只是不曾就¶
　身己做看某之講學所以異於科舉之文正是要切¶
　已行之若只恁地説箇依舊不濟事若實是把做工¶
　夫只是敬以直内義以方外八箇字一生用之不窮¶
　(賀/孫)¶
問君子敬以直内義以方外伊川謂主一之謂敬無適¶
　之謂一而不涵義之意則須於應事接物間無徃而¶
<pb:KR3a0047_WYG_069-50a>¶
　不主一則義亦在其中矣如此則當眀敬中有義義¶
　自敬中出之意方好曰亦不必如此説主一之謂敬¶
　只是心專一不以他念亂之毎遇事與至誠專一做¶
　去即是主一之義但既有敬之名則須還他敬字既¶
　有義之名則須還他義字二者相濟則無失此乃理¶
　也若必欲駢合謂義自敬中出則聖人何不只言敬¶
　字便了既又言義字則須與尋義字意始得(大/雅)¶
景紹問敬義曰敬是立已之本義是處事截然方正各¶
<pb:KR3a0047_WYG_069-50b>¶
　得其宜道夫曰敬以直内義以方外莫是合内外之¶
　道否曰久之則内外自然合又問敬以直内後便能¶
　義以方外還是更用就上做工夫曰雖是如此也須¶
　是先去敬以直内然後能義以方外景紹曰敬與誠¶
　如何曰敬是戒謹恐懼之義誠是實然之理如實於¶
　為善實於不為惡便是誠只如敬亦有誠與不誠有¶
　人外若謹畏内實縱弛這便是不誠於敬只不誠便¶
　不是這箇物(道/夫)¶
<pb:KR3a0047_WYG_069-51a>¶
問前所説敬義誠三者今思之敬以直内義以方外是¶
　箇交相養之理至於誠則合一矣曰誠只是實有此¶
　理如實於為敬實於為義皆是誠不誠則是無此所¶
　以中庸謂不誠無物因問舊甞聞有人問不誠無物¶
　先生答曰秉彞不存謂之無人可也中和不存謂之¶
　無禮樂可也還是先生所言否曰不記有無此語只¶
　如此説也却無病(道/夫)¶
敬以直内義以方外敬義立而徳不孤此在坤六二之¶
<pb:KR3a0047_WYG_069-51b>¶
　爻論六二之徳聖人本意謂人占得此爻若直方大¶
　則不習而无不利夫子遂從而解之以敬解直以義¶
　解方又須敬義皆立然後徳不孤将不孤来解大字¶
　然有敬而無義不得有義而無敬亦不得只一件便¶
　不可行便是孤(必大錄云敬而無義則做出事来必/錯了只義而無敬則無本何以為義)¶
　(皆是/孤也)須是敬義立方不孤施之事君則忠於君事¶
　親則悦於親交朋友則信於朋友皆不待習而旡一¶
　之不利也又問方是如何曰方是處此事皆合宜截¶
<pb:KR3a0047_WYG_069-52a>¶
　然區處得如一物四方在面前截然不可得而移易¶
　之意若是圓時便轉動得(㽦/)¶
坤六二末乃言不疑所行不疑方可入乾知處(方/)¶
　¶
　¶
　¶
　¶
　¶
<pb:KR3a0047_WYG_069-52b>¶
　¶
　¶
　¶
　¶
　¶
　¶
　¶
　朱子語類巻六十九¶
