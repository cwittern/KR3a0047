# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:40.751247
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR3a0047_WYG_131-1a>¶
欽定四庫全書¶
　朱子語類卷一百三十一¶
　　本朝五¶
　　　中興至今日人物上(李趙張/汪黄秦)¶
李伯紀徽廟時因論京城水災被出後復召用遂約呉¶
　敏勸行内禪事李恐呉做不得乃自作文於袖中入¶
　呉已為之矣後欽宗即位用之一日聞金人來殿上¶
　臣寮都失措皆欲作竄計李叩閤門入論閤門止之¶
<pb:KR3a0047_WYG_131-1b>¶
　欽宗聞之令引見力陳禦戎之䇿忠義慨然上大喜¶
　即擢知樞宻院事李英爽奮發然性踈用術欽廟用¶
　督太原師適种師中敗遂得罪太上登極建炎初召¶
　汪黄軰云李好用兵今召用恐金人不樂上曰朕立¶
　於此想彼亦不樂矣遂用為相後汪黄竟使言官去¶
　之在相位止百餘日許右丞作陳少陽哀詞亦各見¶
　其出處(揚/)¶
李丞相不甚知人所用多輕浮相於南京時建議三事¶
<pb:KR3a0047_WYG_131-2a>¶
　(借民間錢二/云云三云云)宋齊愈言之其時正誅叛人遂以宋嘗¶
　令立張邦昌戮之當時人多知是立張邦昌間有未¶
　知者宋書以示之及刑人多寃之張魏公深言宋甚¶
　好人宋蜀人當時模様亦是汪黄所使令魏公亦汪¶
　黄薦李罷相乃魏公言罷也(揚/)¶
黄仲本言於先生曰李伯紀一再召乃黄潜善薦也途¶
　中見顔岐言章遂疑潜善為之李入國門潜善率百¶
　官迓之李黙不一語因此二公生隙又曰上云李綱¶
<pb:KR3a0047_WYG_131-2b>¶
　孩視朕先生曰李丞相有大名當時誰不追咎其不¶
　用以至於此上意亦傾向之潜善因而推之背後却¶
　令顔岐言之情理必是如此仲本是其族人不欲辯之(揚/)¶
問魏公何故亦嘗論列李丞相曰魏公初赴南京亦主¶
　汪黄後以其人之不足主也意思都轉後居福州李¶
　公家于彼相得甚懽是時李公亦嘗薦魏公曾惹言¶
　語又問魏公論李丞相章疏中有脩怨專殺等語似¶
　指誅宋齊愈而言何故曰宋齊愈舊曾論李公來但¶
<pb:KR3a0047_WYG_131-3a>¶
　他那罪過亦非小小刑杖斷遣得了又曰當時議論¶
　自是一般好&KR0015;方召李丞相時顔岐之徒論列謂張¶
　邦昌金人所厚不宜疎逺李綱金人所惡不宜再用¶
　幸而髙宗語極好云如朕之立恐亦非金人所樂遂¶
　得命召不寢曰方南京建國時全無紀綱自李公入¶
　來整頓一畨方畧成箇朝廷模様如僣竊及嘗受偽¶
　命之臣方行誅竄死節之臣方行旌䘏然李公亦以¶
　此去位矣又曰便是天下事難得恰好是時恰限撞¶
<pb:KR3a0047_WYG_131-3b>¶
　著汪黄用事二人事事無能却㑹専殺如置馬伸於¶
　死地陳東歐陽徹之死皆二人為之(傳中興詔令御/史臺勸劄宋齊)¶
　(愈外至㑹議處於桌子上取筆寫/張邦昌三字坐皆失色○儒用)¶
陳少陽之死黄潜善害之也其詳見於許右丞哀詞中¶
　同時死者歐陽徹徹楚州人某族叔祖時居髙郵一¶
　日使一人往楚州鹽城小村中買物事乆而不歸後¶
　問之乃云彼村中三四日大雪叔祖甚怪之云八月¶
　二十間安得有雪亦且據其僕云記之後有人自彼¶
<pb:KR3a0047_WYG_131-4a>¶
　中来問之果然乃歐陽死時也(揚/)¶
舜舉十六相誅四㓙如此方恰好兩邉方停匀後世都¶
　不然惟小人得志耳方天下無事之時則端人正士¶
　行義謹飭之士為小人排擯不能一日安于朝廷遷¶
　竄貶謫及擾攘多故之秋所謂忠臣義士者犯水火¶
　蹈白刃以捐其軀而小人者平世固是他享富貴及¶
　亂世亦是他獨寛縱横顛倒無非是他得志之日君¶
　子者常不幸而小人者常幸也如汪黄在髙宗初年¶
<pb:KR3a0047_WYG_131-4b>¶
　為宰相後來竄廣中正中原多故之日却是好好送¶
　他去廣中避盜及事稍定依舊取他出來為官髙宗¶
　初啓中興而此等人為宰相如何有恢復之望在維¶
　揚時番人兵矢簇在胸前了他猶自不管世間有此¶
　愚人(子䝉/)¶
問中興諸相曰張魏公才極短雖大義極分明而全不¶
　曉事扶得東邊倒了西邊知得這裏忘了那裏趙忠¶
　簡却曉事有才好賢樂善處置得好而大義不甚分¶
<pb:KR3a0047_WYG_131-5a>¶
　明李丞相大義分明極有才做事有終始本末昭然¶
　可曉只是中間麄不甚謹宻此是他病然他綱領大¶
　規模宏闊照管得始終本末才極大諸公皆不及只¶
　可惜太麄耳朱丞相秀水閒居錄自誇其功太過以¶
　復辟之事皆由他做不公道(魏公有/鎮江錄)又問吕頥浩曰¶
　這人麄胡亂一時間得他用不足道(子䝉/)¶
魏公才短然中興以來要為者只李張二公(揚/)¶
李伯紀大節好敗兵事乃當時為其所治者附會滋益¶
<pb:KR3a0047_WYG_131-5b>¶
　之不足盡信(揚/)¶
李伯紀請誅張邦昌并畔者後以結余覩事過海(振/)¶
李伯紀丞相為宣撫使時幕下賔客盡一時之秀胡徳¶
　輝何晋之翁士特諸人皆有文名徳輝尤䝉特顧諸¶
　將每有禀議正紛拏辨説之際諸公必厲聲曰且聼¶
　大丞相處分諸將遂無語㸔來文士也是誤人盖真¶
　箇能者未必能言文士雖未必能却又口中説得筆¶
　下寫得真足以動人聞聼多至敗事者此也(儒用/)¶
<pb:KR3a0047_WYG_131-6a>¶
因語李忠定曰君子能勤小物故無大患(閎祖/)¶
問中興賢相皆推趙忠簡公何如曰㸔他做來做去亦¶
　只是王茂𢎞規模當時廟論大槩亦主和議(按王庶/乞免僉)¶
　(書同議文字劄貼黄云契勘臣前項所上章奏及與/王論議實有妨嫌今若不自陳禀則又如趙鼎劉大)¶
　(中軰首鼠兩端於/陛下國事何益)使當國乆未必不出於和但就和¶
　上却須有些計較如嵗幣穪呼疆土之類不至一一¶
　聼命如秦檜之議草草和了後來秦沒意智乃以不¶
　合沮撓和議為詞貶之却十分送箇好題目與他問¶
<pb:KR3a0047_WYG_131-6b>¶
　趙好處何如曰意思好又孜孜汲引善類但其行事¶
　亦有不强人意處如自平江再都建康張徳逺極費¶
　調護已自定疊了只因&KR1073;瓊叛去徳逺罷相趙公再¶
　入憂虞過計遂決還都臨安之䇿一夜起發自是不¶
　復都金陵矣問&KR1073;瓊之叛或云因吕安老折辱之不¶
　能安遂生反心如不親坐&KR0441;但垂簾露履以受其参¶
　之類恐無此等事曰此亦傳聞之過又問當時皆歸¶
　罪魏公以為不合罷劉光世故有此變曰光世在當¶
<pb:KR3a0047_WYG_131-7a>¶
　時貪財好色無與為比軍政極是弛壊罷之未為不¶
　是但分付得他兵馬無着落又云此事似不偶然如¶
　金人冦虐劉豫不臣俱無人敢問着他至此屯重兵¶
　淮上方謀大舉以伐劉豫忽然有此一段踈脱遂止¶
　(又云如吕安老才氣儘自/過人觀其議論亦甚精確)問&KR1073;瓊叛去之後聞亦不¶
　得志於金曰金後來亦用他為將但初叛歸于劉豫¶
　金人却疑豫擁兵太衆或疑與我為内應遂有廢豫¶
　之謀(&KR1073;瓊叛於淮西實紹興某年秋戊辰也瓊既降/劉豫金人憂其難制遂廢偽齊其詔有云勿謂)¶
<pb:KR3a0047_WYG_131-7b>¶
　(奪蹊田之牛其罰則甚不能為托子之友非/棄亦何此天滅齊豫也豈偶然哉○儒用)¶
問趙忠簡張魏公當國魏公欲戰忠簡欲不戰忠簡以¶
　為劉豫杌上肉耳然豫挾金人以為重今且得豫遮¶
　蔽金人我之被禍猶小若取劉豫則我獨當金人難¶
　矣魏公不然之必欲戰二䇿孰是曰忠簡非是殺得¶
　劉豫了又却抵當金人有何不可劉豫亦未便是杌¶
　上肉在若以趙之才恐也當未得那杌上肉他亦未¶
　㑹被你殺得只是胡説若真箇殺得劉豫則我之勢¶
<pb:KR3a0047_WYG_131-8a>¶
　益强金人自畏矣何難當之有金人逞欲無饜見威¶
　則畏見善則愈肆欺侮若自家真箇曾勝豫殺得一¶
　兩番嬴他便怕矣靖康以後自家只管怕他與之和¶
　所以他愈肆欺侮若自家真箇能勝劉豫他安得不¶
　懼彼逐利耳豈可以柔服也嘗見征䝉記(李成之子/某從烏珠)¶
　(征䝉古因記/征䝉時事)云烏珠在甚處淮上一士人説之曰今¶
　韓世忠渡江遺棄糧草甚多若我急往收取資之以¶
　取江南必可得也烏珠然其言遂急來淮上則空無¶
<pb:KR3a0047_WYG_131-8b>¶
　所有盖韓已先般輜重糧草歸而後抽軍回也彷徨¶
　淮上正未有䇿而糧草已竭窘不可言先已敗於劉¶
　錡錡在順昌扼其前進退不可遂遣使請和烏珠謂¶
　其下曰今南朝幸而欲和即大幸不然即送死耳無¶
　䇿可為也這下又不知其狼狽如是若知之以偏師¶
　臨之無遺類矣是時雖稍勝然髙宗終畏之欲和因¶
　其使來喜甚遂遣使報之欲和烏珠大喜遂得還是¶
　烏珠不敢望和自以為必死其遣使也盖亦謾試此¶
<pb:KR3a0047_WYG_131-9a>¶
　間耳可惜此機㑹所以後來也怕一向欲和又云劉¶
　信叔是時以孤軍在順昌烏珠來伐諸將皆欲走信¶
　叔曰不可我若走則金人必前拒我襲在後必無遺¶
　類若幸而得至江則諸將盡扼江上責我以擅棄歸¶
　之罪亦必盡殺我決無可生之理不若堅守此城與¶
　金人決勝負庶㡬死中可以求生也某嘗説厮殺無¶
　巧妙只是死中求生兩軍相拄一邉立得脚住不退¶
　即贏矣須是死中求生方勝也遂據城與金人戰大¶
<pb:KR3a0047_WYG_131-9b>¶
　敗金人烏珠由是畏怯若非錡順昌一勝烏珠亦未¶
　必便致狼狽如此之甚信叔本將家子喜讀書能詩¶
　詩極佳善寫字後來當完顔亮時已自老病縁其侄¶
　劉玘先戰敗遂至於敗(卓○饒錄云張魏公欲討劉/豫趙丞相云留他在上可以)¶
　(扞蔽北朝若除了便與北朝為隣恐難抵當此/是甚説話豈有不能討叛臣而可以服夷狄乎)¶
趙丞相亦自主和議但爭河北數州及不肯屈膝數項¶
　禮數爾至秦丞相便都不與爭趙丞相是西人人皆¶
　望其有所成就不知他倒都不進前(方子錄云趙元/鎮亦只欲和但)¶
<pb:KR3a0047_WYG_131-10a>¶
　(秦檜既擔當了元/鎮却落得美名)¶
張魏公本與趙忠簡同心輔政陳公輔排程氏乃因趙¶
　公趙公去已而吕安老敗趙公復相(可學/)¶
趙丞相中興名臣一人而已然當時不滿人意處亦多¶
　且如好伊洛之學又不大段理㑹得故皆為人以是¶
　欺之一日出見一屋稍好栽些花木之類問知是一¶
　内官家乃言於上謂今暫駐蹕於此當日圖恢復而¶
　内臣乃居安如此遂編管之(揚/)¶
<pb:KR3a0047_WYG_131-10b>¶
趙丞相收拾得些人材然亦雜如喻子才之徒亦預焉也(揚/)¶
先生云沈公雅言趙丞相鎮静徳量之懿而諳練事機¶
　則恐於秦公不逮張子功以為不然且曰燾在都司¶
　日忠簡為相有建議者公必計也曰如是則利在上¶
　而害在民如是則害在上利在民今須如此行則利¶
　澤均而公利便至秦公則僚屬凡有闗白黙無一語¶
　而屬諸吏事出則皆吏軰所為而非復前日之所擬¶
　(道夫○僴錄云嘗見沈公雅云某嘗問張子功趙忠/簡與秦丞相二公孰能辦事某以秦公為能子功曰)¶
<pb:KR3a0047_WYG_131-11a>¶
　(不然某嘗為都司事二公每百官有禀白事件趙公/必當面剖析商量此事合如何行如此行則利國如)¶
　(此行則利民如此則利民而害國如此則利國而害/民如此則國與民俱利當面便商量判斷了僚屬便)¶
　(奉承以行及至秦公則百官凡有所禀白更無酬酢/畧不可否但付與吏人少間更沒理㑹此事便沉埋)¶
　(了如此謂之秦/公勝趙公可乎)¶
魏公初以何右丞薦為太常簿趙忠簡為開封推官相¶
　得甚懽在圍城中朝夕論講濟時之䇿魏公先達力¶
　相汲引遂除司勲員外郎一向超擢反在魏公上嘗¶
　論天下人材魏公劇談秦㑹之可用趙云此人得志¶
<pb:KR3a0047_WYG_131-11b>¶
　吾軰安所措足邪魏公云且為國事計姑置吾人利¶
　害時趙公為左張公為右皆兼樞宻院事忽報烏珠¶
　大舉深入朝廷震怖時劉光世將重兵屯合肥魏公¶
　親往視師因奏記曰此決非烏珠必劉豫遣其子姪¶
　麟猊來冦耳臣往在闗西數與烏珠戰熟其用兵利¶
　害今觀此舉決非其人魏公遂下令督戰光世恐懼¶
　謀欲退師而南以與趙公平時有鄉曲雅故遂私有¶
　請於趙折彦質時知樞宻院事復&KR0135;之請遂徑自樞¶
<pb:KR3a0047_WYG_131-12a>¶
　府下文字令光世退師魏公聞之大怒下令曰敢有¶
　一人渡江即斬以徇光世聞之復駐軍如故此事雖¶
　謂之曲在趙公可也已而拓臯大捷敵騎遂退魏公¶
　既還絶不言前功欲以安趙公與共國事也而二公¶
　門下士互相排抵魏公之人至有作為詩賦以嘲趙¶
　公者趙公之迹不安且有論之者遂去魏公當國乃¶
　力薦㑹之為樞宻使及&KR1073;瓊叛於合肥吕安老死之¶
　魏公之迹亦不安懇辭求去髙宗問誰可代卿者魏¶
<pb:KR3a0047_WYG_131-12b>¶
　公復薦趙公遂令魏公擬批召之既出㑹之謂必薦¶
　已就閤子語良乆魏公言不及之㑹之色漸變未㡬¶
　中使傳宣促進所擬文字魏公遂就坐作劄子封付¶
　中使㑹之色變愈甚魏公遂上馬去及趙公再相㑹¶
　之反謂之曰張徳逺直恁無亷恥㺯壊得淮上事如¶
　此猶不知去及主上𫝊宣來召相公方皇恐上馬去¶
　趙公以為然後又數數䜛間之趙公不能不信也又¶
　如光世之罷實當於罪&KR1073;瓊叛去豈不可舉能者乃¶
<pb:KR3a0047_WYG_131-13a>¶
　復以淮西之軍付光世㺯得都成私意初趙公極惡¶
　秦之為人不與通情及趙公為相秦為樞宻使每事¶
　惟公之命是聼乆而趙公安之復深信之又薦之至¶
　與之並相並相之後復不敢專唯諾而已忽一日髙¶
　宗怒唐暉趙公為之分解檜察上意惡暉逡廵發一¶
　語云如唐暉様人才也不難得又一日趙公奏恩平¶
　郡王乃建王之弟建王乃恩平之兄建州不過一郡¶
　之地呉乃一大都㑹恐弟之封不宜壓兄檜察見髙¶
<pb:KR3a0047_WYG_131-13b>¶
　宗以慈夀意主於恩平遂奏曰也不較此因此二事¶
　髙宗深眷之又因力主和議趙公罷遂拜左相他言¶
　語不多只用兩句那事都了趙公不知魏公之無他¶
　為檜所排得泉州是時魏公知福州二公相見因説¶
　及曩日之事趙公方知為檜所中相與太息而已或¶
　曰以檜之才若用之以正豈不能任恢復之責曰他¶
　亦只是閉著門在屋子裏做得不知出門去又如何¶
　這事難坐間多穪其能處置大事曰他急時也慌忙¶
<pb:KR3a0047_WYG_131-14a>¶
　無計䇿他初一畨講和金人以河南之地歸未㡬敗¶
　盟大舉入冦邉報既至大恐不知所為顧盻朝士問¶
　以計䇿時張巨山㣲誦曰徳無常師主善為師善無¶
　常主協於克一檜心異之衆人既退獨留巨山坐問¶
　適間之語巨山曰天下之事各随時節不可拘泥曩¶
　者相公與金人講和者時當講和也今金人既敗盟¶
　則曲在彼我不得不應亦時當如此耳因為之畫䇿¶
　召諸將為戰攻之計他大喜即命巨山為奏藁倉卒¶
<pb:KR3a0047_WYG_131-14b>¶
　不子細起頭兩句云伊尹告成湯曰徳無常師主善¶
　為師孔子曰陳力就列不能者止遂急書進呈㑹之¶
　復喜遂播告天下決䇿用兵已而劉信叔順昌大捷¶
　金人遂退檜復專其功大喜亟擢用巨山至中書舍¶
　人有無名子作詩嘲之一聫云成湯為太甲宣聖作¶
　周任(周莊仲云劉恭政大中之子知某州劉季章曾/為其舘客嘗與先生説見其翁日錄覺得髙宗)¶
　(之意極不樂魏公先生曰然劉曰有御史者川人名/戒字定夫魏公在川陜時上書言利害魏公喜&KR0702;用)¶
　(之倔强不從魏公遂踈逺之戒由是不樂後&KR1073;瓊之/叛魏公去位張為御史首論魏公髙宗喜謂輔臣曰)¶
<pb:KR3a0047_WYG_131-15a>¶
　(張戒論浚曰不臣之述已見䟦扈之迹未明此兩句/極當其罪謂其已罷宣撫使除樞宻而猶用宣撫伙)¶
　(印除吏不已也是時趙公奏曰此恐是一時不審之/過亦未至於不臣也秦檜徐進曰既為臣子恐亦不)¶
　(宜如此檜之乗機伺人主喜怒擠䧟人皆此類也儒/用按是時周秘石公揆李誼交章詆公不特一張戒)¶
　(而已○儒用○徳明錄二條今附正之問劉寳學當/初從魏公始末先生云當時趙公且要持重魏公却)¶
　(要大舉有劉麟者舉兵掠邉朝廷不探虛實以為金/復大入趙公震恐張公出視師江上趙公手書云今)¶
　(日之事且須持重未可輕戰萬一失事雖公不為一/身慮如宗廟社稷何是時劉麟兵以為折彦古敗於)¶
　(淮上遁去於是張公鼔舞益為大舉計謂趙公怯敵/言者繼亦有論列趙遂罷相初趙公遣熊叔雅相視)¶
　(川陜事宜魏公亦遣寳學往寳學見川中無兵無財/歸告魏公向者兵財如許尚不能集事今實未可動)¶
<pb:KR3a0047_WYG_131-15b>¶
　(魏公疑寳學附會趙公時又欲令寳學帥淮西代領/酈瓊兵寳學以為此軍不可代遂改吕安老&KR0133;往寳)¶
　(學為陳利害決宜辭此行安老以告魏公怒於是出/寳學知泉州既而淮西果失師酈瓊全軍遁敵於是)¶
　(魏公罷相帥福州先是秦相與吕相同在政府吕相/視師淮上秦相盡改其規模一時為吕相所引用人)¶
　(多逐去盡起在外諸賢如胡文定張子公程伯禹諸/人布在朝列實欲傾吕相也後吕相召還過某州席)¶
　(大光邀留告所以傾秦之術以為莫若先去黨魁黨/魁指文定也秦竟為吕相所傾出知紹興府是時富)¶
　(直柔者富公之子嘗於一寺中與秦相握臂疑語且/及富公為相時事忽若有所思徑入去踰時不出富)¶
　(怪之須臾出云元來宰相要如此做一時㑹稽政事/便放下不問雖公筵亦只令去通判處理㑹趙公素)¶
　(鄙秦之為人魏公却薦秦相遂再召除樞宻使既視/事一切不問魏公出知福州朝辭上問孰可以代卿)¶
<pb:KR3a0047_WYG_131-16a>¶
　(者魏公薦趙相上云可一面批㫖奏來魏公還堂秦/相迎之以為必薦己也坐乆無語秦色變少頃中使)¶
　(傳宣云有㫖令作擬趙相公文字來於是魏公指揮/堂吏作文字秦上秦大不樂魏公去國趙相至秦譛)¶
　(魏公於趙公曰徳逺到堂中尚未肯去直到中使催/促召相公文字方上馬趙公於是益不樂魏公及趙)¶
　(公為秦所傾出知泉州過福州與魏公相見語及當/時薦代之事二公始豁然無疑先生曰秦相自為樞)¶
　(宻使不理㑹事及與趙公並相一切聼其所為皆富/直柔教之也直柔不才子富公相業安有此哉其後)¶
　(上頗厭趙公為秦所窺只兩言傾去是時有唐輝者/作合人求去上云唐輝只&KR0249;求去趙公力薦乞且留)¶
　(此人秦奏云似這般人才亦不難得上欲封普安郡/王為建王恩平為呉王趙公以為建一郡耳呉古大)¶
　(國事體不稱秦奏云此亦只是虛名有何不可趙公/愕然於是遂求去○又一條云秦相初罷政張當軸)¶
<pb:KR3a0047_WYG_131-16b>¶
　(是時金入淮上魏公出視師遂起秦相知臨安故事/前宰相召還例賜茶藥繖盖之屬趙公並不檢舉秦)¶
　(相使人禱魏公公盡與合得禮數魏公淮上方向進/趙公憂不便奏乞退師保建康以南既而金兵却言)¶
　(者攻趙相謂進師非趙鼎意坐是罷出魏公獨相遂/挽秦為樞宻使秦一切唯唯從公所為乆之始與公)¶
　(争事及呂安老廬州失師魏公乞出上不能留因問/卿去孰可代者公遂薦趙相上云卿可具文字來既)¶
　(退至都堂秦迎之有喜色意其必薦已也公坐乆無/語秦色變公乃指揮堂吏作召趙相文字及趙公來)¶
　(秦相譛魏公曰上意如此徳逺猶且傍徨及中使宣/索召相公文字方上馬去及言魏公所以短趙公者)¶
　(由是二公為深仇故趙相居位不復牽挽魏公其後/因一僧與魏公生日秦相治之甚峻㡬逮及公又治)¶
　(趙相之子獄未成夜忽有一燈墜獄中其上書一反/字明日獄具罪當斬秦檜不悦欲加族誅文字未上)¶
<pb:KR3a0047_WYG_131-17a>¶
　(檜死先生云若族趙相家當時連逮數十/人做到這裏自休不得其勢須如曹操去)¶
僴因問當初髙宗若必不肯和乗國勢稍振必成功曰¶
　也未知如何盖將驕惰不堪用僴問如張韓劉岳之¶
　徒富貴已極如何責他死了宜其不可用若論數將¶
　之才則岳飛為勝然飛亦横只是他猶欲向前厮殺¶
　先生曰便是如此有才者又有些毛病然亦上靣人¶
　不能駕馭他若撞著周世宗趙太祖那裏怕他駕馭¶
　起皆是名將縁上之舉措無以服其心所謂得罪於¶
<pb:KR3a0047_WYG_131-17b>¶
　巨室者也(是夜因論為政不得/罪於巨室語及此)又問劉光世本無能¶
　然却軍心向他其禆將亦多可用者曰他本將家子¶
　(云/云)張魏公撫師淮上督劉光世進軍是時金人正大¶
　舉入冦光世恐懼遂背後懇趙忠簡是時趙為相折¶
　彦質為樞宻折助之請樞宻院遂命劉光世退軍魏¶
　公聞之大怒遂趕回劉光世出榜約束云如一人一¶
　馬渡江者皆斬光世遂不敢渡江便回淮上樞府一¶
　靣令退軍而宣撫令進軍淮上然終退怯魏公既還¶
<pb:KR3a0047_WYG_131-18a>¶
　朝遂力言光世巽懦不堪用罷之而命吕安老董其¶
　軍及安老為瓊等所殺降劉豫魏公由是得罪而趙¶
　忠簡復相趙既相遂復舉劉光世為將都㺯成私意¶
　魏公已自罷得劉光世好了雖吕安老敢事然復舉¶
　能者而任之亦足矣何必須光世哉此皆趙之私意¶
　以某觀必竟魏公去得光世是而趙所為非豈有金¶
　人方入你却欲掉了去一邉令進軍一邉令退軍如¶
　何作事(云/云)又言諸將驕横張與韓較與髙宗宻故二¶
<pb:KR3a0047_WYG_131-18b>¶
　人得全岳飛較疎髙宗又忌之遂為秦所誅而韓世¶
　忠破膽矣只有韓世忠在大儀鎮筭殺得金人一陣¶
　好髙宗初遣魏良臣往北朝講和令韓世忠退師渡¶
　江韓聞魏將至知其欲講和也遂留之云某方在此¶
　措處得畧好正抵當得金人住大功垂成而主上乃¶
　令追還何也魏云主上方與大金講和以息兩國之¶
　民恐邉將生事敗盟故欲召公還慎勿違上意韓再¶
　三嘆息以為可惜又云既上意如此只得抽軍歸耳¶
<pb:KR3a0047_WYG_131-19a>¶
　遂命士卒束装即日為歸計魏遂渡淮烏珠問以韓¶
　世忠已還否魏荅以某來時韓世忠正治疊行即日¶
　起離矣烏珠再三審之知其然遂稍弛備世忠乘其¶
　懈回軍奮擊之烏珠大敗魏良臣皇恐無地再三哀¶
　求云實見韓將回不知其紿己乃得免¶
因言陳同父上書乞遷都建康而曰黄帝披山通道未¶
　嘗寧居今宫室臺榭妃嬪媵嬙之盛如此如何動得¶
　髙宗本遷都建康了却是趙忠簡打疊歸來盖初間¶
<pb:KR3a0047_WYG_131-19b>¶
　金人入冦羣臣勸髙宗躬往撫師行至平江而止繼¶
　而淮上諸將相繼獻捷趙公得人望正在此時已而¶
　欲返臨安適張魏公來遂堅勸髙宗往建康及淮師¶
　失律趙公荒窘遂急勸髙宗移歸臨安自此遂不復¶
　動矣㸔趙公後來也無奈何其勢只得與金人講和¶
　是時已遣王倫以二十事使金約不穪臣以濁河為¶
　界此便是講和了後來秦檜力排趙公遂以不肯講¶
　和之罪歸之使萬世之下趙公得全其名者乃檜力¶
<pb:KR3a0047_WYG_131-20a>¶
　也問張趙二公優劣曰若但論理㑹在朝政進退人¶
　才趙公又較縝宻無疎失若論擔當大事竭力向前¶
　則趙公不如張公張公雖是竭力擔當只是他才短¶
　慮事疎處多盡其才力方照管得若才有些不到處¶
　便㺯出事來便是難趙公也是不諳軍旅之務所以¶
　不敢擔當萬一金人來到面前無以應之不若退避¶
　耳(僴○儒用錄云或問趙忠簡公與魏公材品如何/曰趙公於軍旅邊事上不甚諳練於國事人才上)¶
　(却理㑹得精宻仍更持重但其心未必如張公辦得/為國家擔當向前自中興以來廟堂之上主恢復者)¶
<pb:KR3a0047_WYG_131-20b>¶
　(前有李伯紀後有張公而已但張公才短處事有疎/畧處他前後許多事皆是竭其心力而為之少有照)¶
　(管不到處便/有踈脱出來)¶
問趙忠簡行狀他家子弟欲屬筆於先生先生不許莫¶
　不以為疑不知先生之意安在曰這般文字利害若¶
　有不實朝廷或來取索則為不便如某向來張魏公¶
　行狀亦只憑敬夫寫來事實做將去後見光堯實録¶
　其中煞有不相應處故於這般文字不敢輕易下筆¶
　趙忠簡行實向亦嘗為㸔一過其中煞有與魏公同¶
<pb:KR3a0047_WYG_131-21a>¶
　處或有一事張氏子弟載之則以為盡出張公趙公¶
　子弟載之則以為盡出趙公某既做了魏公底以為¶
　出於張公今又如何説是趙公耶故某答他家子弟¶
　盡令他轉托陳君舉做要他去子細推究參考當時¶
　事實庶得其實而無牴牾耳問張趙都是好宰相未¶
　知人品如何曰他兩箇當初都要協力出來主張國¶
　事只縁後來有些不足遂做不成以某觀之趙公未¶
　免有些不是處曰何以見之曰且如淮上既敗張公¶
<pb:KR3a0047_WYG_131-21b>¶
　既退趙公復相凡張公所為一切更改張公已遷都¶
　建康却將車駕復歸臨安張公所用蜀中人才一皆¶
　退之觀此似亦趙公未免有不是處也曰臨安駐蹕¶
　問之立意不欲安於此耳又嘗聞長老之言有植竹¶
　於内庭者趙公見而㧞之曰汝欲安於此乎然則再¶
　歸臨安恐必有為非是與魏公相反也又見趙公遺¶
　事有一條説張公罷相趙公復相事甚詳云徳逺所¶
　用人才如馮如熊等在朝諸人趙公皆更用之亦豈¶
<pb:KR3a0047_WYG_131-22a>¶
　得謂之故與張公相反乎先生曰㧞竹之事似是汪¶
　端明所記但某未敢深信嘗記張公欲行遣一内臣¶
　趙公但欲薄責之盖恐其徒或來報復如此則㧞竹¶
　事其能然乎(闕/)¶
　至於收用蜀中人才恐未必然也大抵張公才疎意¶
　廣却敢擔當大事至於趙公却深曉事其於人才世¶
　務區處得頗精宻至於擔當天下事恐不及張公也(枅/)¶
張魏公材力雖不逮而忠義之心雖婦人孺子亦皆知¶
<pb:KR3a0047_WYG_131-22b>¶
　之故當時天下之人惟恐其不得用(若海/)¶
杜子美詩云艱危須藉濟時才某思至此不覺感歎濟¶
　時才分明是難得直卿問志與才互相發否曰有才¶
　者未必有志有志則自然有才人多言張魏公才短¶
　然被他有志後終竟做得來也正當(道夫/)¶
明受之禍魏公在江中忽有人登其舟公問為誰云苗¶
　太尉使我來殺相公公云汝何不殺我云相公忠義¶
　某們不肯做此事後面更有人來相公不可不防備¶
<pb:KR3a0047_WYG_131-23a>¶
　公問姓名不告而去(欽史云/○徳明)¶
孝宗初起魏公用事魏公議論與上意合故獨付以恢¶
　復之任公亦當之而不辭然其居廢許時不曾收拾¶
　人才倉卒從事少有當其意者諸公多薦查元章(籥/江)¶
　(陵/人)馮圓仲(方蜀/人)魏公亦素相知辟置幕府朝廷恐其¶
　進太鋭遂以陳福公唐立夫參其軍以二人厚重詳¶
　審故也縁唐立夫亦只是箇清曠㑹説話好骨董談¶
　禪底人與魏公同鄉里契分素厚故令參其軍事因¶
<pb:KR3a0047_WYG_131-23b>¶
　笑曰正如趙元鎮相似那邊一靣去督戰這邊一面¶
　令回軍成甚舉措魏公既失利遂用湯進之未㡬金¶
　人再來湯往視師辭不行又命王瞻叔瞻叔又辭不¶
　行盖魏公初罷淮上宣撫時朝廷命王治其錢榖瞻¶
　叔極力捜索軍士皆忿怨若往必有一場大疎脱盖¶
　是時軍士已肆言欲殺之矣(沈莊仲云嘗見先生説/魏公被李顯忠邵宏淵)¶
　(二將説動故決意進兵既而唐陳二公皆不從魏公/令問二將二將曰聞金人積粮運芻於虹縣靈壁矣)¶
　(秋髙馬肥必大舉南冦今若不先其未發而破之及/其來莫説某軰不肯用心二公聞此言故亦從之魏)¶
<pb:KR3a0047_WYG_131-24a>¶
　(公既入奏事淹留一兩月及還則已六月矣乘劇暑/進兵以至於敗未㡬魏公薨皆無人可用幸而復與)¶
　(金人講和乃/定○儒用)¶
張魏公初召來縉紳甚喜時湯進之在右揆衆以為魏¶
　公必居左既而告庭雙麻湯遷左魏公居右凡事皆¶
　為湯所沮魏公不得已出視師言官尹穡隂揺撼之¶
　一日陳良翰邦彦上殿言及此夀皇云安有此事當¶
　今羣臣誰出魏公之右者恐是臺諫中隂有所沮卿¶
　可宣諭之陳退自念臺諫中某人某人(姓名/失記)皆主魏¶
<pb:KR3a0047_WYG_131-24b>¶
　公只有尹一人意異然上㫖如此不可不宣諭遂以¶
　上意達諸人尹云某明日亦上殿既不見報次日又¶
　上殿繼而有㫖陳知建寧魏公遂罷問湯後來罪責¶
　如何曰渠建議和親以四州還之而金復犯淮夀皇¶
　怒免官削爵土(可學/)¶
張魏公被召入相議北征某時亦被召辭歸嘗見敬夫¶
　與説若相公誠欲出做則當請㫖盡以其事付已㧞¶
　擢英雄智謀之士一任諸已然後可為若欲與湯進¶
<pb:KR3a0047_WYG_131-25a>¶
　之同做決定做不成後來果如此然那時又除湯為¶
　左相却把魏公做右相雖便得左相湯做右相也不¶
　得何况却把許多老大去為他所制後來乖此只要¶
　濟事故不察外人見利害甚分明(賀孫/)¶
因論張魏公湯思退主戰和曰亦不可徒從上言戰以¶
　抝太上太上以故兩畨不曾成了所以怕主戰者須¶
　是做得模様在人眼前教太上㸔得自信其可以戰¶
　則自無説也(揚/)¶
<pb:KR3a0047_WYG_131-25b>¶
張魏公不與人共事有自為之意也是當時可共事之¶
　人少然亦不可如此天下事未有不與人共而能濟¶
　者汪明逺得㫖出措置荆㐮奏乞迂路過建康見張¶
　公張公不與之言問亦不答(揚/)¶
張魏公可惜一片忠義之心而踈於事亦是他年老覺¶
　得精神衰急欲成事故至此兼是朝廷諸公不能得¶
　公用兵幸其敗以為口實初間是李顯忠邵宏淵請¶
　於公以為金人精兵在虹縣矣俟秋來大舉南冦今¶
<pb:KR3a0047_WYG_131-26a>¶
　若不先破其巢穴待他事成驟至某等此時直當不¶
　得公問其實否李忠顯邵宏淵便云某人之語甚詳¶
　即不僉聼呼二人議其説如前公曰(云/云)於是即動不¶
　知如何恁地輕率(徳明/)¶
魏公言元祐待熈豐人太甚所以致禍人無君子小人¶
　孰不可為善(此是其父/賢良之説)汪書荅云又有如何大圭者¶
　(何為張所禮/後譛張于秦)公云便是這般人(云/云)先生謂汪書云若¶
　某則曰公當深於易易只言君子小人今若言無小¶
<pb:KR3a0047_WYG_131-26b>¶
　人是無用易也(方/)¶
秦㑹之入參時胡文定有書與友人云吾聞之喜而不¶
　寐前軰㸔他都不破如此(淳○/秦檜)¶
翟公巽知宻州秦檜作教授一日有一隱者至相檜曰¶
　此教授大貴翟問與某如何曰翰林如何及之如何¶
　及之時游定夫在坐退因勉秦云隐者甚驗幸自重¶
　游因説與胡文定曰此中有箇秦㑹之好胡問如何¶
　曰無事裏不㑹秦後於陳應之處問游後云曾為游¶
<pb:KR3a0047_WYG_131-27a>¶
　酢知云(上蔡言於陳應之應之言於先生下/無事襄不㑹籍溪言於先生○揚)¶
問胡文定公與秦丞相厚善之故曰秦㑹之嘗為宻教¶
　翟公巽時知宻州薦試宏詞游定夫過宻與之同飯¶
　于翟竒之後康侯問人才於定夫首以㑹之為對云¶
　其人類荀文若(又云無/事不㑹)京城破金欲立張邦昌執政¶
　而下無敢有異議惟㑹之抗疏以為不可康侯亦義¶
　其所為力言於張徳逺諸公之前後㑹之自海上歸¶
　與聞國政康侯屬望尤切嘗有書疏往來&KR0688;論國政¶
<pb:KR3a0047_WYG_131-27b>¶
　康侯有詞掖&KR0688;筵之召則㑹之薦也然其雅意堅不¶
　欲就是必已窺見其㣲隐有難處者故以老病辭後¶
　來㑹之做出大踈脱則康侯已謝世矣定夫之後及¶
　康侯諸子㑹之皆擢用之(時在坐范兄云定夫之子/不甚發揚秦老數求乃翁)¶
　(論語解序因循不果錄呈其侄有知之者遂黙記之/一日進見秦老及此則舉其文以對由是喜之後故)¶
　(擢至侍從是/為子家尊人)又曰此老當國却留意故家子弟往往¶
　被他牢籠出去多墜家聲獨胡明仲兄弟却有樹立¶
　終是不歸附他嘗問和仲先世遺文因曰先公議論¶
<pb:KR3a0047_WYG_131-28a>¶
　好但只是行不得和仲曰聞之先人所以謂之好議¶
　論政以其可以措諸行事何故却行不得答曰公不¶
　知便是六經也有説得行不得處此是這老子由中¶
　之言㸔來聖賢説話他只將做一件好底物事安頓¶
　在那裏又曰此老千鬼百怪如不樂這人貶竄將去¶
　却與他通慇懃不絶一日忽招和仲飯意極拳拳比¶
　其還家則臺章已下又送白金為贐(按程子山諸公/在貶所俱有啓)¶
　(事謝其存問/者皆此類也)如欲論去之人章疏多是自為以授言¶
<pb:KR3a0047_WYG_131-28b>¶
　者徵得甚好傳安道諸公往往認得如見彈洪慶善¶
　章曰此秦老筆也(儒用○徳明錄云秦相曾語胡和/仲云先丈議論固好然行不得和)¶
　(仲問既是議論好何故不可行秦云仲尼垂世立教/且説箇道理如此以示人如何便一一行得一日又)¶
　(語和仲云栁下恵降志辱身如何和仲對云降志辱/身是下恵之和未若彼夷齊不降其志不辱其身秦)¶
　(曰不然也有合降志時合辱身時先生曰秦老自再/相後毎事便如此陳剛云向見東萊説秦老語和仲)¶
　(云先丈説敬以直内義以方外一向是一句不是我/只是敬以直内○賀孫錄云胡寜為太常丞上令錄)¶
　(遺文㸔寧遂告兄寅寅繕寫表進更以副本獻秦檜/檜㸔畢即謂和仲曰都使不得和仲曰某聞之先人)¶
　(皆是可用之語丞相如何説使不得曰論語孟子許/多説話那曾是盡使得只是也要後人知得有許多)¶
<pb:KR3a0047_WYG_131-29a>¶
　(説話又一日問和仲曰賢道敬以直内義以方外是/兩事是一事和仲曰聞之先人這只是一事檜曰賢)¶
　(後生不識某㸔來只是上一句用得和仲曰這是聖/人兩句法語丞相如何道只一句用得檜曰某平生)¶
　(所行只上一句賢説須着下一句賢且試方㸔聖賢/法言無一非實用檜只作好説話㸔過平生如此宜)¶
　(其誤國也○可學錄云檜召五峯兄弟五峯辭甚力/和仲言頗孫遂再召赴闕檜問來時明仲何言曰家)¶
　(兄令禀丞相善類乆廢民力乆困檜不荅問和仲曰/敬以直内只行上一句下一句只與賢行只曰文定)¶
　(文字甚好和仲進此文字以副本納之檜云只是行/不得和仲再三問既好何故行不得檜云孔孟言語)¶
　(亦有行不得寫在䇿上只是且教人知得此○又楊/錄云太上一日問胡和仲文定春秋外更有甚文字)¶
　(胡曰只有㡬卷家集上曰可進來遂進之後秦檜問/胡曰先丈文字進了連説先丈好議論三四句後曰)¶
<pb:KR3a0047_WYG_131-29b>¶
　(只是一句也行不得胡曰議論好時只是謂好行相/公既説好如何行一句不得曰不特先丈文字如此)¶
　(聖賢議論亦豈盡可行只是且教世間人知得有這/一般道理○又燾錄云或問信而好古曰而今人多)¶
　(不好古皆是他不信因舉秦檜之嘗與胡和仲説如/先公觧春秋儘好議論只是无一句行得對曰惟其)¶
　(可行方是議論若不可行則成甚議論秦曰且如周/公孔子之言那有一句行得只是説得好所以存留)¶
　(在與後人㸔○又璘錄云檜召胡和仲來問敬以直/内義以方外和仲之父子兄弟尋常以為此兩句只)¶
　(是一事檜云不然敬以直内可用某逐日受用便是/義以方外不可行和仲疑之檜云公試行㸔和仲上)¶
　(殿光堯索文定公文集因以副本&KR4102;檜云先公議論/甚好但一句也行不得且如孔孟許多説話也只是)¶
　(存一箇好話令人知有此好話耳決不可行又問和/仲不降其志不辱其身如何和仲既解以對檜云合)¶
<pb:KR3a0047_WYG_131-30a>¶
　(降志須着降合辱身須着辱和仲以太常丞權郎/檜忽請喫酒五盃歸而章疏下矣檜之不情如此)¶
秦檜聞富季申言深有感歸出謂富曰元來作相當如¶
　此後來所為皆得之於此不知其説然大率保位之¶
　術耳(揚/)¶
秦檜初罷相出在某處與客握手夜語庭中客偶説及¶
　富公事秦忽掉手入内客莫知其故乆之方出再三¶
　謝客云荷見教客亦莫知所謂扣問乃答云處相位¶
　元來是不當起去是渠悔出偶投其機故發露如此¶
<pb:KR3a0047_WYG_131-30b>¶
　趙丞相初亦不喜之及其再入全然若無能趙便謂¶
　其收歛不做一聲遂一向不疑之亦不知其如此胡¶
　康侯初甚喜之於家問中云秦檜之歸自北朝若得¶
　執政必大可觀康侯全不見得後來事亦是知人不¶
　明又云秦檜之是有骨力惜其用之錯或問他何故¶
　不就攻戰上做曰他是見得這一邊難成功兼察得¶
　髙宗意向亦不決為戰討計(賀孫/)¶
問富直柔握手之語不審何説曰往往只是説富公後¶
<pb:KR3a0047_WYG_131-31a>¶
　來去朝廷使河北被人䜛間等事秦老聞之忽入去¶
　乆之不出富怪之後出云元來做宰相是不可去秦¶
　既再入遂譛魏公於趙公又因吳輝等二事傾去趙¶
　相一向自做更不肯去胡和仲嘗勸秦云相公當國¶
　日乆中外小康宜請老以順盈虛消息之理秦曰此¶
　事不然我當時做這事尚拖泥帶水不曾了得問何¶
　事未了曰是未取得他中原曰若取中原必須用兵¶
　相公是主和議者曰我從來固不主用兵然金自衰¶
<pb:KR3a0047_WYG_131-31b>¶
　亂不待用兵自可取後來楊安止亦有劄子勸秦相¶
　去位秦相大率如對和仲者於是不樂安止遂坐此¶
　去國不然安止亦須做從官先生曰不曉他要取中¶
　原之意後來見陳國夀夀説秦老初欲以此事付國¶
　夀擬除它廬帥陳云荷朝廷任使帥長沙廣西皆内¶
　地若邊帥當擇才某於軍旅事素不習恐敗事其議¶
　遂已竊意秦老只是要兵柄入手此事做未成若兵¶
　柄在手後來必大段作怪(徳明/)¶
<pb:KR3a0047_WYG_131-32a>¶
秦太師與吕並相吕出甚所在秦一時換了臺諫人物¶
　吕聞之不平有客告之云其黨魁乃胡文定可逐去¶
　則秦不足慮吕如其言歸而諷臺諫論之秦爭於上¶
　遂併論秦髙宗欲罷其相令人行詞當時秦所引皆¶
　是好人而立朝無過人皆不平行詞者遂求御批以¶
　疏其罪髙宗遂批與之大畧云其未相時説作相數¶
　月可以致治既相皆無所建明後來秦再相數年之¶
　後却奏過以為當初無過為人所䜛遂行下詞臣家¶
<pb:KR3a0047_WYG_131-32b>¶
　索御批既得之則以納于髙宗其無禮不臣如此(可/學)¶
　(錄云秦檜之初罷相髙宗親批付綦叔厚草麻御書/藏綦氏及秦氣熖盛自廣倅移某人知台州於其家)¶
　(索出而納於髙/宗某人潮州人)又當時史舘有宰臣拜罷錄已載此¶
　罷相時事亦有士大夫錄得此書秦已改史舘之書¶
　了又行下收民間所藏者(徳明○揚錄云秦前罷相/時有御批其罪狀與翰林)¶
　(學士綦宻禮行詞後再相令人於綦家搜索之自於/上前納了兄秦楚材作翰林之類官上以檜故亦眷)¶
　(某人檜亦/忌而出之)¶
因話及秦丞相問當時諸公皆入北渠何以全家得還¶
<pb:KR3a0047_WYG_131-33a>¶
　曰此甚可疑當和親時王倫自金至欲髙宗屈膝中¶
　外憤怒秦老出有人牓云秦相公是細作(揚錄云都/下甚憤似)¶
　(有欲殺之之意一日在甚寺中聖節/一樹上貼一榜子云秦相公是細作)是時陳應之正¶
　同到廟堂問和親之故秦云某意無他但人主有六¶
　十嵗老親在逺須要取來相聚因顧左右令取國書¶
　與應之㸔乃是詔書秦捲其前後只見中間云不求¶
　而得可謂大恩盖指河南也(先生言畢云此事當記/取恐久後無人知之者)¶
　當時北朝諸將爭權廢劉豫以河南歸我乃是達蘭¶
<pb:KR3a0047_WYG_131-33b>¶
　達蘭既誅烏珠用事又欲背約是時命婁炤僉書宻¶
　院為宣撫辟鄭亨仲(又一人/記不全)為屬至蜀見吳玠玠曰¶
　某有一䇿昔失陜西五路最為要害今金人以河南¶
　歸我而陜西在其中可謂失䇿徐必悔悟今不若移¶
　近蜀之兵進而㨿之則猶庶㡬稍遲則不及事矣娄¶
　云此䇿固善但某不敢專須奏朝廷亨仲因力奏之¶
　即莫奏未數日金兵已下陜西矣當時下河南止用¶
　單使有一相識(姓名/失記)為蔡州平輿尉一日弓手報天¶
<pb:KR3a0047_WYG_131-34a>¶
　使至縣尉當出迎曰天使何人曰北使曰我南朝官¶
　不可拜北使曰如此則官人可歸矣乃為辦兩車并¶
　骨肉送之入南境既而使到縣官皆投拜盖本北人¶
　未換者(可學○僴錄云胡明仲與秦檜爭和議於朝/堂秦無語但取金人所荅國書以手急卷箝)¶
　(其兩頭比留中間一行示明仲云不求而得可謂大/恩字如掌大時金人初以河南之地歸我也先生親)¶
　(見致堂説○揚錄云秦老&KR0688;和後曾取得河南地闗/中五路地連河南盡得之時令娄炤往守鄭剛中在)¶
　(幕呉玠云今與之&KR0688;和極是云云今得五路須急發/兵守之某守某處令誰守某處要急為之金人只是)¶
　(不曾思量恐覺便來取當時他人亦以為常惟鄭剛/中擊節稱是因言鄭才識髙云云娄曰某來時不曾)¶
<pb:KR3a0047_WYG_131-34b>¶
　(得㫖須著入文字鄭曰可急/入文字未㡬金人取去矣)¶
秦檜倡和議以誤國挾敵勢以邀君終使彛倫斁壊遺¶
　親後君此其罪之大者至於戮及元老賊害忠良攘¶
　人之功以為己有又不與也(若海/)¶
李泰𤼵參政在上前與秦相爭論甚力每語侵秦相皆¶
　不應及李公奏事畢秦徐曰李光無人臣之禮上始¶
　怒(徳明/)¶
秦檜初主和議時舉朝無人從之遂奏太上曰乞召李¶
<pb:KR3a0047_WYG_131-35a>¶
　光來問如何遂召至未對時全不得見人不知如何¶
　與秦檜相見秦待之酒行如誤言云滿斟參政酒時¶
　光為尚書之類光聞參政之言秦遂與論和議如何¶
　光賛之次日對陳和議之是和議遂定遂參政光性¶
　剛雖暫屈終是不甘遂與秦檜謅秦所判文光取塗¶
　改之後為秦治過海歸死(揚/)¶
章貢軍叛上不知一日問如何秦曰軍人們閒相爭之¶
　類已令人去撫定矣問是誰説上初不言詰之乃曰¶
<pb:KR3a0047_WYG_131-35b>¶
　児子説遂㝷别事罰俸三月不支(揚/)¶
施全刺秦檜或謂岳侯舊卒非是盖舉世無忠義這些¶
　正義忽然自他身上發出來秦檜引問之曰你莫是¶
　心風否曰我不是心風舉天下都要去殺畨人你獨¶
　不肯殺畨人我便要殺你(賀孫/)¶
胡邦衡作書記當時事其序云有張扶者請檜乘副車¶
　吕愿中作秦城王氣圖他當初拜相罷去極好再來¶
　却曰前日但知道行則留不行則去今乃知不可去¶
<pb:KR3a0047_WYG_131-36a>¶
　漸漸便到此田地及至極處亦顧其家曹操下令(云/云)¶
　是也問霍光先生曰霍光無此心只是弑許后一事¶
　不發覺此大謬又問秦氏科第先生曰曾與汪端明¶
　説此是指鹿為馬汪丈云只是無見識(可學○璘錄/云秦太師專)¶
　(政時張扶或云張柄請乘副車吕愿中作秦城王氣/詩以獻檜皆受不辭吕知静江府府有驛名秦城忽)¶
　(𫝊言有王氣吕作詩與僚屬和之成冊以獻此見胡/邦衡所作紹興間被貶逐人事實序熊子復欲作一)¶
　(書記其事從其子借之或云非邦衡所作人曰私科/舉或云恐是愚㺯天下之人指鹿為馬之意汪聖錫)¶
　(云恐不如此只愚騃耳初時人以伊周譽檜末後人/以舜禹譽檜檜亦受之大抵乆執權柄與人結怨多)¶
<pb:KR3a0047_WYG_131-36b>¶
　(才欲放下恐人害己似執守不放其初未必有/邪心到後來漸漸生出皆是鄙夫患失之謀耳)¶
問張魏公行狀秦相叛逆事如何曰當時煞有士大夫¶
　獻謀者亦有九錫之議矣吳曾軰是也(振/)¶
秦檜在相時執政皆用昏庸無能者如汪渤章夏董徳¶
　元皆一類人太上一日問處州兵反事秦乆未對章¶
　夏在後恐秦忘之因對一句後秦語之曰檜不能對¶
　時參政却好對檜未對參政何故便如此即時逐去¶
　之興化林大鼐為士人時對䇿言自宣政以來人無¶
<pb:KR3a0047_WYG_131-37a>¶
　節義後得秦檜於北朝乞立趙氏節義可取(時秦被/黜閒居)¶
　後秦知之大擢用一日在經筵因講得甚稱上意上¶
　喜賜一帶秦逐出之(揚/)¶
秦檜每有所欲為事諷令臺諫知後只令林一飛軰往¶
　論之要去一人時只云劾某人去臺諫便着㝷事上¶
　之臺諫亦嘗使人在左右探其意纔得之即上文字¶
　太上只是慮金人故任之如此及秦死遂召陳誠之¶
　沈詠万俟卨金安節諸人以誠之軰嘗為奉使沈嘗¶
<pb:KR3a0047_WYG_131-37b>¶
　以贓罷官後以上書言講和進用皆秦黨也秦死封¶
　王禮數之類皆得又一面行遣昔時諫臺為皆附㑹¶
　權臣(揚/)¶
秦檜舊作好文時亦多有好相識晩年都不與他一切¶
　壊了一日謂和仲曰舊時亦煞有好相識後皆不濟¶
　事近來却有㡬人好如曹泳湯思退軰皆其晩年所¶
　信用者曹㓙險狡獪之甚秦之妻兒親黨皆為其所¶
　離間秦信愛之如子然皆在其籠絡中矣決定後來¶
<pb:KR3a0047_WYG_131-38a>¶
　推秦作一大惡事旋害了秦而自為之秦死其妻兒¶
　啣之泣訢於太上謂秦時多事皆曹為之遂編置海¶
　外而死曹妻亦自狡要令一人軍將等去取曹䘮恐¶
　其不從先教一婢子云你待我使其人不從你便倒¶
　地作侍郎語云平日受我多少恩你若不從我即有¶
　禍及汝及使其人果有不肯從意婢遂倒地如其言¶
　其人拜告即請行盖曹平日詭恠家習之也然曹有¶
　才可用知紹興日當聖節吏人呈年例店家借紫絹¶
<pb:KR3a0047_WYG_131-38b>¶
　結甚物事曹云不必借㸔毎年軍人緋紫衫要㡬多¶
　絹遂檢籍所用與此所用不爭多遂取出染結了却¶
　將染緋紫遂不擾知臨安日當拜郊郊壇要若干土¶
　朱刷年例先出錢買朱吏人呈曹曰不要近郊壇有¶
　赤黄土先令人將炭若干斤放彼處臨期不逺令諸¶
　鐡匠於彼處放炭如何燒土以膠和塗其壇遂省錢¶
　多少天下事無不理㑹得只是㐫惡可畏甚戚里又¶
　秦檜之子娶其兄女(楊/)¶
<pb:KR3a0047_WYG_131-39a>¶
秦檜己亥年冬死未死前一二年間作一二件無狀底¶
　事起獄斷送士大夫之類近死兩年朝不保暮日日¶
　起獄㐫熖張大可畏黄豐知興化日有人有一弟因¶
　爭兄財不與遂以其兄嘗編錄得胡銓上書言秦檜¶
　𦂳要數語告以為兄罵秦太師官司亦以尋常不曾¶
　為理㑹時有一囚與爭財弟同獄問得其手尾(其囚/配卒)¶
　(不記/何州)一日福州帥張某過其人直訴之於帥為有人¶
　罵太師黄不為理㑹帥上其事於秦即時攝取黄下¶
<pb:KR3a0047_WYG_131-39b>¶
　大理并其妻孥皆繫之遂勘閩中何處州海島上有¶
　林二十三娘適度甚物事追之尉即往海上收一二¶
　老婦女林㡬娘皆有之俱無林二十三娘鄉老云此¶
　中只有一廟是林二十三娘廟遂令鄉老供文字去¶
　且休了黄不曾有一分事亦追官勒停(揚/)¶
殺岳飛范同謀也胡銓上書言秦檜檜怒甚問范如何¶
　行遣范曰只莫採半年便冷了若重行遣適成孺子¶
　之名秦甚畏范後出之(揚/)¶
<pb:KR3a0047_WYG_131-40a>¶
王次翁河東人曾做甚官已致仕秦檜召來作臺官受¶
　檜風㫖治善類自此人始(揚/)¶
王循友(彦霖家/子孫)知建康辭秦而往問有何委秦曰亦無¶
　事只有一親戚在彼(秦之/甥)極不肖恐到庭下為痛治¶
　及到任其人果犯來與痛治喫棒之類其人母骨肉¶
　訴之秦秦大怒即㝷一事加於王王得罪妻孥皆配¶
　了婦女皆為軍人所娶(揚/)¶
建人黄公達作太守有贓提領韓美成(績家/子弟)欲治之黄¶
<pb:KR3a0047_WYG_131-40b>¶
　已去告之朝士朝士曰公能作一件不惟可以解此¶
　又可以得美官但恐公尚有所惜不肯為耳黄問如¶
　何曰公上殿能以劄子言曾天隠李彌遜之徒不主¶
　和議宜罪之黄即為之秦檜大喜即擢為察院韓徑¶
　使人守察院門云黄察院有公事未了要去理㑹秦¶
　見不是道理遂罷黄(揚/)¶
興化一𫝊文云秦今諸子孫皆其夫人止家人林一飛¶
　乃秦作教官時婢所生夫人不容與同官林家人飬¶
<pb:KR3a0047_WYG_131-41a>¶
　秦後欲取歸未遂而死後其黨人欲為料理其夫人¶
　自陳云妾有㡬子林非是林遂貶何地林死有子今¶
　皆無祿乃檜親孫也(林居興/化○楊)¶
秦太師死髙宗告楊郡王云朕今日始免得這膝褲中¶
　帶匕首乃知髙宗平日常防秦之為逆但到這田地¶
　匕首也如何使得秦在北庭知金人已厭兵歸又見¶
　髙宗亦厭兵心知和議必可成所以力主和議達蘭¶
　主事始定和議至次年烏珠殺達蘭而畔盟至順昌¶
<pb:KR3a0047_WYG_131-41b>¶
　為劉信叔所敗至楚州又為糧絶兵師離散方得成¶
　和若不喫這兩着亦恐未便成和太后自金歸云某¶
　年月日金人待之禮數有加至某年月又加禮又某¶
　年月又甚厚今以年月考之皆是我師克㨗之時故¶
　金懼而加禮禮極厚乃是順昌之捷髙宗初見秦能¶
　擔當得和議遂悉以國柄付之被他入手了髙宗更¶
　收不上髙宗所惡之人秦引而用之髙宗亦無如之¶
　何髙宗所欲用之人秦皆擯去之舉朝無非秦之人¶
<pb:KR3a0047_WYG_131-42a>¶
　髙宗更動不得蔡京們着數髙治元祐黨只一章疏¶
　便盡行遣了秦檜死有論其黨者不能如此只管今¶
　日説兩箇明日又説兩箇不能得了有薦張魏公者¶
　髙宗云朕寧亡國不用張浚¶
問秦相既死如何又却不更張復和親曰自是髙宗不¶
　肯當渠死後乃用沈詠万俟卨魏道弼(又有/一人)此數人¶
　皆是當時説和親者中外既知上意未㡬又下詔云¶
　和議出於朕意故相秦檜只是賛成今檜既死聞中¶
<pb:KR3a0047_WYG_131-42b>¶
　外頗多異論不可不戒約甚沮人心當初有一二件¶
　事皆不是如檜家既保全而專治其黨士大夫遭檜¶
　貶竄者叙復甚緩渠死得甚好若更在甚可畏當時¶
　已欲殺趙丞相之家既加以反逆則牽聫甚衆見説¶
　有三十餘家皆當坐中外寒心髙宗亦甚厭惡之但¶
　無如之何問所以至於如此者何故曰伊川云人主¶
　致危亡之道非一而逸欲為甚渠當初一面安排作¶
　太平調度以奉髙宗隂奪其權又挾金勢以為重(可/學)¶
<pb:KR3a0047_WYG_131-43a>¶
秦老既死中外望治在上人不主張却用一等人物當¶
　時理㑹秦氏諸公又宣諭止了當時如張子韶范仲¶
　達之流人已畏之但前軰亦多已死(上借問/魏可)却是後¶
　來因逆亮起方少驚懼用人才籍溪輪對乞用張魏¶
　公劉信叔王龜齡查元章又一人繼之時有文集謂¶
　之四賢集(可/學)¶
好底氣數常守那不好底氣數不過且如秦檜在相位¶
　十一二年被他手殺了㡬箇人又殺了許多人皆是¶
<pb:KR3a0047_WYG_131-43b>¶
　他那不好底氣數到長了¶
秦老是士大夫之小人曹詠是市井之小人(揚/)¶
　¶
　¶
　¶
　¶
　¶
　朱子語類卷一百三十一¶
