# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:39.524886
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷八十七
<pb:KR3a0047_WYG_087-1a>¶
欽定四庫全書¶
　朱子語類卷八十七¶
　　禮四¶
　　　小戴禮¶
　　　　總論¶
問看禮記語孟孰先曰禮記有説宗廟朝廷説得逺後¶
　雜亂不切於日用若欲觀禮須將禮記節出切於日¶
　用常行者看節出玉藻内則曲禮少儀看(節/)¶
<pb:KR3a0047_WYG_087-1b>¶
問讀禮記曰禮記要兼儀禮讀如冠禮喪禮鄉飲酒禮¶
　之類儀禮皆載其事禮記只發明其理讀禮記而不¶
　讀儀禮許多理皆無安著處¶
讀禮記須先讀儀禮嘗欲編禮記附於儀禮但須著和¶
　注寫徳輔云如曲禮檀弓之類如何附曰此類自編¶
　作一處又云祖宗時有三禮科學究是也雖不曉義理¶
　却尚自記得自荆公廢了學究科後来人都不知有¶
　儀禮又云荆公廢儀禮而取禮記舎本而取末也(徳/輔)¶
<pb:KR3a0047_WYG_087-2a>¶
學禮先看儀禮儀禮是全書其他皆是講説如周禮王¶
　制是制度之書大學中庸是説理之書儒行樂記非¶
　聖人之書乃戰國賢士為之又云人不可以不莊嚴¶
　所謂君子莊敬日强安肆日偷又曰智崇禮卑人之¶
　智識不可以不髙明而行之在乎小心如大學之格¶
　物致知是智崇處正心修身是禮卑處(卓/)¶
禮記只是解儀禮如喪服小記便是解喪服傳(推之毎/篇皆然)¶
　惟大傳是總解(徳/明)¶
<pb:KR3a0047_WYG_087-2b>¶
許順之説人謂禮記是漢儒説恐不然漢儒最純者莫¶
　如董仲舒仲舒之文最純者莫如三䇿何嘗有禮記¶
　中説話来如樂記所謂天髙地下萬物散殊而禮制¶
　行矣流而不息合同而化而樂興焉仲舒如何説得¶
　到這裏想必是古来流傳得此箇文字如此(廣○方/子録云)¶
　(以是知禮記亦出於孔門/之徒無疑順之此言極是)¶
問禮記正義載五養老七養老之禮曰漢儒説制度有¶
　不合者多推従殷禮去大抵古人制度恐不便於今¶
<pb:KR3a0047_WYG_087-3a>¶
　如鄉飲酒禮節文甚繁今强行之畢竟無益不若取¶
　今之禮酌而行之(人/傑)¶
問禮記古注外無以加否曰鄭注自好看注看疏自可¶
　了(大雅○文蔚録云問二禮制度/如何可了曰只注疏白了得)¶
鄭康成是箇好人考禮名數大有功事事都理㑹得如¶
　漢律令亦皆有注儘有許多精力東漢諸儒煞好廬¶
　植也好(淳○義剛録云康/成也可謂大儒)¶
王肅議禮必反鄭𤣥(賀/孫)¶
<pb:KR3a0047_WYG_087-3b>¶
禮記有王肅注煞好人太史公樂書載樂記全文注家¶
　兼存得王肅又鄭𤣥説覺見好禮書如陸農師禮象¶
　陳用之禮書亦該博陳底似勝陸底後世禮樂全不¶
　足録但諸儒議禮頗有好處此不可廢當别類作一¶
　書方好看六朝人多是精於此畢竟當時此學自專¶
　門名家朝廷有禮事便用此等人議之如今刑法官¶
　只用試大法人做如本生父母事却在隋書劉子翼¶
　傳江西有士人方庭堅引起今言者得以引用(賜○䕫/孫同)¶
<pb:KR3a0047_WYG_087-4a>¶
或曰經文不可輕改曰改經文固啓學者不敬之心然¶
　舊有一人専攻鄭康成解禮記不合改其文如蛾子¶
　時術之亦不改只作蠶蛾子云如蠶種之生循環不¶
　息是何義也且如大學云舉而不能先命也若不改¶
　成甚義理(大/雅)¶
方馬二解合當參考儘有説好處不可以其新學而黜¶
　之如君賜衣服服以拜賜(絶句/是)以辟之命銘為烝彛¶
　鼎舊㸃以辟之為一句極無義辟乃君也以君之命¶
<pb:KR3a0047_WYG_087-4b>¶
　銘彛鼎最是又如陸農師㸃人生十年曰幼作一句學¶
　作一句下放此亦有理聖人作作一句為禮以教人學¶
　記大學之教也作一句時敎必有正業退息必有居¶
　學乃言底可績三載皆當如此不在此位也呂與叔¶
　作豈不在此位也是後看家語乃無不字當從之(賀/孫)¶
禮記荀莊有韻處多龔實之云嘗官於泉一日問陳宜¶
　中云古詩有平仄否陳云無平仄龔云有辨之久不¶
　決遂共往決之於李漢老陳問古詩有平仄否李云¶
<pb:KR3a0047_WYG_087-5a>¶
　無平仄只是有音韻龔大然之謂之無有皆不是謂¶
　之音韻乃是(揚/)¶
　　　　曲禮¶
曲禮必須别有一書協韻如弟子職之類如今篇首若思定¶
　辭民哉(兹/)及上堂聲必揚入户必下(户/)皆是韻今上下¶
　二篇却是後人補湊而成不是全篇做底若夫等處文¶
　意都不接内則却是全篇做底但曽子曰一段不是(方/子)¶
問曲禮首三句是從源頭説来此三句固是一篇綱領¶
<pb:KR3a0047_WYG_087-5b>¶
　要之儼若思安定辭又以毋不敬為本曰然又曰只¶
　是下面兩句便是毋不敬今人身上大節目只是一¶
　箇容貌言語便如君子所貴乎道者三這裏只是不¶
　曾説正顏色要之顏色容貌亦不爭多只是顏色有¶
　箇誠與偽(簡録云箕子九疇其/要只在五事○文蔚)¶
問艾軒解儼若思訓思字作助語然否曰訓思字作助¶
　語尚庶幾至以辭字亦為助語則全非也他們大率¶
　偏枯把心都在邊角上用(煇/)¶
<pb:KR3a0047_WYG_087-6a>¶
賢者狎而敬之狎是狎熟狎愛如晏平仲善與人交久¶
　而敬之既愛之而又敬之也畏而愛之如畏天命畏大¶
　人畏聖人之言之畏畏中有愛也狠毋求勝狠亦是兩¶
　家事(注云鬭/䦧也)如與人爭鬭分辨曲直便令理明不必¶
　求勝在我也分毋求多分物毋多自與欲其平也(僩/)¶
若夫坐如尸立如齊本大戴禮之文上言事親因假説¶
　此乃成人之儀非所以事親也記曲禮者撮其言反¶
　帶若夫二字不成文理而鄭康成又以丈夫解之益¶
<pb:KR3a0047_WYG_087-6b>¶
　謬他也是解書多後更不暇仔細此亦猶子曰好學¶
　近乎智力行近乎仁知耻近乎勇家語答問甚詳子¶
　思取入中庸而刪削不及反衍子曰兩字(義/剛)¶
問禮聞取於人不聞取人禮聞来學不聞往教呂與叔¶
　謂上二句學者之道下二句教者之道取猶致也取¶
　於人者我為人所取而教之在教者言之則来學者¶
　也取人者我致人以教已在教者言之則往教者也¶
　此説如何曰道理亦大綱是如此只是説得不甚分¶
<pb:KR3a0047_WYG_087-7a>¶
　曉據某所見都只就教者身上説取於人者是人来¶
　求我我因而教之取人者是我求人以教今欲下一¶
　轉語取於人者便是有朋自逺方来童䝉求我取人¶
　者便是好為人師我求童䝉(文/蔚)¶
班朝治軍涖官行法非禮威嚴不行禱祠祭祀供給鬼¶
　神非禮不誠不莊以誠莊對威嚴則涖官當以威嚴¶
　為本然恐其太嚴又當以寛濟之(徳/明)¶
問七十老而傳則嫡子嫡孫主祭如此則廟中神主都¶
<pb:KR3a0047_WYG_087-7b>¶
　用改換作嫡子嫡孫名奉祀然父母猶在於心安乎曰¶
　然此等也難行也且得躬親耳又問嫡孫主祭則便須¶
　祧六世七世廟主自嫡孫言之則當祧若叔祖尚在則¶
　乃是祧其髙曾祖於心安乎曰也只得如此聖人立法¶
　一定而不可易兼當時人習慣亦不以為異也又問先¶
　生舊時立春祭先祖冬至祭始祖後来廢之何故曰覺¶
　得忒煞過當和禘祫都包在裏面了恐太僭遂廢之(僩/)¶
問年長以倍則父事之這也是同類則可曰他也是説¶
<pb:KR3a0047_WYG_087-8a>¶
　得年輩當如此又問如此則不必問德之髙下但一¶
　例如此否曰德也隱微難見德行底人人也自是尊¶
　敬他又問如此則不必問年之髙下但有德者皆尊¶
　敬之曰若是師他則又不同若朋友中德行底也自¶
　是較尊敬他(義/剛)¶
為人子者居不主奥古人室在東南隅開門東北隅為¶
　窔西北隅為屋漏西南為奥人纔進便先見東北隅¶
　却到西北隅然後始到西南隅此是至深宻之地(銖/)¶
<pb:KR3a0047_WYG_087-8b>¶
尸用無父母者為之故曰食饗不為槩祭祀不為尸(文/蔚)¶
父召無諾唯而起唯速於諾(文/蔚)¶
問禮云父不祭子夫不祭妻何也曰便是此一説被人¶
　解得都無理㑹了據某所見此二句承上面餕餘不¶
　祭説盖謂餕餘之物雖父不可将去祭子夫不可将¶
　去祭妻且如孔子君賜食必正席先嘗之君賜腥必¶
　熟而薦之君賜腥則非餕餘矣雖熟之以薦先祖可¶
　也賜食則或為餕餘但可正席先嘗而已固是不可¶
<pb:KR3a0047_WYG_087-9a>¶
　祭先祖雖妻子至卑亦不可祭也(文/蔚)¶
餕餘不祭父不祭子夫不祭妻先儒自為一説横渠又¶
　自為一説㸔來只是祭祀之祭此因餕餘起文謂父¶
　不以是祭其子夫不以是祭其妻舉其輕者言則他¶
　可知矣(雉/)¶
餕餘不祭父不祭子夫不祭妻古注説不是今思之只¶
　是不敢以餕餘又将去祭神雖以父之尊亦不可以¶
　祭其子之卑夫之尊亦不可以祭其妻之卑盖不敢¶
<pb:KR3a0047_WYG_087-9b>¶
　以鬼神之餘復以祭也祭非飲食必有祭之祭(賀/孫)¶
凡有一物必有一箇則如羮之有菜者用挾(祖/道)¶
問君言不宿於家曰只是受命即行不停留於家也那¶
　數句是説數項事(燾/)¶
凡御車皆御者居中乘者居左惟大将軍之車将自居¶
　中所謂鼓下大将自擊此鼓為三軍聽他節制雖王¶
　親征亦自擊鼓(文/蔚)¶
居喪初無不得讀書之文古人居喪不受業者業謂簨¶
<pb:KR3a0047_WYG_087-10a>¶
　虡上一片板不受業謂不敢作樂耳古人禮樂不離¶
　身惟居喪然後廢樂故曰喪復常讀樂章周禮有司¶
　業者謂司樂也(僴/)¶
　　　　檀弓¶
檀弓恐是子游門人作其間多推尊子游(必大○人傑/録云多説子)¶
　(游之/知禮)¶
子思不使子上䘮其出母以儀禮攷之出妻之子為父¶
　後者自是為出母無服或人之問子思自可引此正¶
<pb:KR3a0047_WYG_087-10b>¶
　條答之何故却自費辭恐是古者出母本自無服逮¶
　德下衰時俗方制此服故曰伋之先君子無所失道¶
　即謂禮也道隆則從而隆道汙則從而汙是聖人固¶
　用古禮亦有隨時之義時如伯魚之喪出母是也子¶
　思自謂不能如此故但守古之禮而已然則儀禮出¶
　妻之子為母齊衰杖期必是後世沿情而制者雖疑¶
　如此然終未可如此斷定(必/大)¶
孔子令伯魚喪出母而子上不喪者盖猶子繼祖與祖¶
<pb:KR3a0047_WYG_087-11a>¶
　為體出母既得罪於祖則不得入祖廟不喪出母禮¶
　也孔子時人喪之故亦令伯魚子思喪之子上時人¶
　不喪之故子上守法亦不喪之其實子上是正禮孔¶
　子却是變禮也故曰道隆則從而隆道汙則從而汙¶
　(方/子)¶
問子上不喪出母曰今律文甚分明又問伯魚母死期¶
　而猶哭如何曰既期則當除矣而猶哭是以夫子非¶
　之又問道隆則從而隆道汙則從而汙曰以文意觀¶
<pb:KR3a0047_WYG_087-11b>¶
　之道隆者古人為出母無服迨德下衰有為出母制¶
　服者夫子之聽伯魚喪出母隨時之義也若子思之¶
　意則以為我不能效先君子之所為亦從古者無服¶
　之義耳(人/傑)¶
問不喪出母曰子思所答與喪禮都不相應不知何故¶
　據其問意則以孔子嘗令子思喪之却不令子上喪¶
　之故疑而問之也(子思之母死孔子令其哭於/廟盖伯魚死其妻再嫁於衛)子思¶
　答以道之汙隆則以孔子之時可以隨俗而今據正¶
<pb:KR3a0047_WYG_087-12a>¶
　禮則為伋妻者則為白母不為伋妻者是不為白母¶
　爾禮為父後者為出母無服只合以此答之(僴/)¶
問稽顙而后拜拜而后稽顙曰兩手下地曰拜拜而后¶
　稽顙先以兩手伏地如常然後引首向前扣地稽顙¶
　而後拜開兩手先以首扣地却交手如常頓首亦是¶
　引首少扣地稽首是引首稍久在地稽者稽留之意¶
　(胡/泳)¶
稽顙而後拜謂先以頭至地而後下手此喪拜也若拜¶
<pb:KR3a0047_WYG_087-12b>¶
　而後稽顙則今人常用之拜也(人/傑)¶
稽顙而後拜稽顙者首觸地也拜字從兩手下(人/傑)¶
申生不辨驪姬㸔來亦未是若辨而後走恐其他公子¶
　或可免於難(方/子)¶
脱驂於舊館人之喪惡其涕之無從也今且如此説萬¶
　一無驂可脱時又如何(必/大)¶
施問每疑夫子言我非生而知之若聖與仁則吾豈敢¶
　及至夢奠兩楹之間則曰太山其頺乎梁木其壞乎¶
<pb:KR3a0047_WYG_087-13a>¶
　哲人其萎乎由前似太謙由後似太髙曰檀弓出於¶
　漢儒之雜記恐未必得其真也(㝢/)¶
曾子襲裘而弔子游裼裘而弔裘似今之襖子裼衣似¶
　今背子襲衣似今涼衫公服襲裘者冒之不使外見¶
　裼裘者袒其半而以襌衣襯出之緇衣羔裘素衣麑¶
　裘黄衣狐裘緇衣素衣黄衣即裼衣(襌衣/也)欲其相稱¶
　也(僴/)¶
幼名冠字五十以伯仲死謚周道也所謂以伯仲者盖¶
<pb:KR3a0047_WYG_087-13b>¶
　古者初冠而字便有伯某父仲某父三字了及到得¶
　五十即除了下面兩字猶今人不敢斥尊者呼為幾¶
　丈之類今日偶㸔儀禮䟽中却云既冠之時即是權¶
　以此三字加之實未嘗稱也到五十方才稱此三字¶
　某初疑其不然却去取禮記㸔見其䟽中正是如前¶
　説盖當時䟽是兩人做(孔頴達/賈公彦)故不相照管(䕫/孫)¶
死謚周道也史云夏商以上無諡以其號為謚如堯舜¶
　禹之類㸔來堯舜禹為謚也無意義堯字從三土如¶
<pb:KR3a0047_WYG_087-14a>¶
　土之堯然而髙舜只是花名所謂顔如舜華之舜禹者¶
　獸跡今篆文禹字如獸之跡若死而以此為謚號也¶
　無意義况虞舜側㣲時已云有鰥在下曰虞舜則不¶
　得為死而後加之謚號矣㸔來堯舜禹只是名非號¶
　也(僴/)¶
從母之夫舅之妻二夫人相為服這恰似難曉往往是¶
　外甥在舅家見得嫕與姨夫相為服其本來無服故¶
　異之(賀/孫)¶
<pb:KR3a0047_WYG_087-14b>¶
黄文問從母之夫舅之妻皆無服何也曰先王制禮父¶
　族四故由父而上為從曾祖服緦麻姑之子姊妹之¶
　子女子之子皆有服皆由父而推之故也母族三母¶
　之父母之母母之兄弟恩止於舅故從母之夫舅之¶
　妻皆不為服推不去故也妻族二妻之父妻之母乍¶
　㸔時似乎雜亂無紀仔細㸔則皆有義存焉又言吕¶
　與叔集中一婦人墓誌言凡遇功緦之喪皆蔬食終¶
　其身此可為法又言生布加碾治者為功(方/子)¶
<pb:KR3a0047_WYG_087-15a>¶
姊妹呼兄弟之子為姪兄弟相呼其子為從子禮記云¶
　喪服兄弟之子猶子也以為己之子與為兄之子其¶
　喪服一也為己之次子期兄弟之子亦期也今人呼¶
　兄弟之子為猶子非是(揚/)¶
姪對姑而言今人於伯叔父前皆以為猶子(盖禮記者/主喪服言)¶
　(如夫子謂回也視予猶父若以姪/謂之猶子則亦可以師為猶父矣)漢人謂之從子却¶
　得其正盖叔伯皆從父也(道/夫)¶
問嫂叔無服而程先生云後聖有作須為制服曰守禮¶
<pb:KR3a0047_WYG_087-15b>¶
　經舊法此固是好纔説起定是那箇不穏然有禮之¶
　權處父道母道亦是無一節安排㸔推而逺之便是¶
　合有服但安排不得故推而逺之若果是鞠養於嫂¶
　恩義不可已是他心自住不得又如何無服得直卿¶
　云當如所謂同㸑緦可也今法從小功居父問姨母¶
　重於舅服曰姊妹於兄弟未嫁朞既嫁則降為大功¶
　姊妹之身却不降也故姨母重於舅也(賀/孫)¶
嫂婦無類不當制他服皆以類從兄弟又太重弟婦亦¶
<pb:KR3a0047_WYG_087-16a>¶
　無服嫂婦於伯叔亦無服今皆有之姪婦却有服皆¶
　報服也(揚/)¶
喪禮只二十五月是月禫徙月樂(文/蔚)¶
　　　　檀弓下¶
反哭升堂反諸其所作也主婦入於室反諸其所養也¶
　須知得這意思則所謂踐其位行其禮等事行之自¶
　安方見得繼志述事之事(銖/)¶
延陵季子左袒右旋其封曰便有老荘之意(端/䝉)¶
<pb:KR3a0047_WYG_087-16b>¶
問延陵季子之於禮也其合矣乎不知聖人何以取之¶
　曰旅中之禮只得如此變禮也只得如此(燾/)¶
問子貢曽子入弔修容事曰未必恁地(䕫孫○池本云/不知又出來作)¶
　(箇甚/嘴臉)¶
　　　　王制¶
問一夫均受田百畝而有食九人八人七人六人五人¶
　多少之不等者何以能均曰田均受百畝此等數乃¶
　言人勤惰之不齊耳上農夫勤於耕則可食得九人¶
<pb:KR3a0047_WYG_087-17a>¶
　下不勤底則可食得五人故庻人在官者之禄亦準¶
　是以為差也(淳/)¶
王制四海之内九州州方千里及論建國之數恐只是¶
　諸儒做箇如此筭法其實不然建國必因其山川形¶
　勢無截然可方之理又冀州最濶今河東河北數路¶
　都屬冀州雍州亦闊陜西秦鳳皆是至青徐兖豫四¶
　州皆相近做一處其疆界又自窄小其間山川險夷¶
　又自不同難槩以三分去一言之如三代封建其間¶
<pb:KR3a0047_WYG_087-17b>¶
　若前代諸侯先所有之國土亦難為無故去減削他¶
　所以周公之封魯太公之封齊去周室皆逺是近處¶
　難得空地偶有此處空隙故取以封二公不然何不¶
　只留封近地以夾輔王室左氏載齊本爽鳩氏之地¶
　其後蒲姑氏因之而後太公因之又史記載太公就¶
　封萊人與之争國當時若不得蒲姑之地太公亦未¶
　有安頓處又如襄王以原田賜晉文公原是王畿地¶
　正以他無可取之處故也然原人尚不肯服直至用¶
<pb:KR3a0047_WYG_087-18a>¶
　兵伐之然後能取盖以世守其地不肯遽以予人若¶
　封建之初於諸侯有所減削奪彼予此豈不致亂聖¶
　人處事決不如此若如此則是王莽所為也王莽變¶
　更郡國如以益歲以南付新平以雍丘以東付陳定¶
　以封丘以東付治亭以陳留以西付祈隧故當時陳¶
　留已無有郡矣其大尹太尉皆詣行在所此尤可笑¶
　(必大○人傑録云漢儒之説只是立下一箇筭法非/惟施之當今有不可行求之昔時亦有難曉云云)¶
王制説王畿采地只是内諸侯之禄後來如祭公單父¶
<pb:KR3a0047_WYG_087-18b>¶
　劉子尹氏亦皆是世嗣然其沾王教細宻人物皆好¶
　劉康公所謂民受天地之中以生都是識這道理想¶
　當時識這道理者亦多所以孔子亦要行一遭問禮¶
　於老聃(淳/)¶
問畿内采地只是仕於王朝而食禄退則無此否曰采¶
　地不世襲所謂外諸侯嗣也内諸侯禄也然後來亦¶
　各占其地競相侵削天子只得鄉遂而已(淳/)¶
王制祭法廟制不同以周制言之恐王制為是(閎/祖)¶
<pb:KR3a0047_WYG_087-19a>¶
王制特禴祫禘祫嘗祫烝之説此沒理㑹不知漢儒何¶
　處得此説來禮家之説大抵自相矛盾如禘之義恐¶
　只趙伯循之説為是(必/大)¶
問天子犆礿祫禘祫嘗祫烝正義所解數段曰此亦難¶
　曉礿祭以春物未成其禮稍輕須著逐廟各祭祫禘¶
　之類又却合為一處則犆反詳而祫反略矣又據正¶
　義禘禮是四處各序昭穆而大傳謂不王不禘王者¶
　禘其祖之所自出以其祖配之若周人禘嚳配以后¶
<pb:KR3a0047_WYG_087-19b>¶
　稷是也如此則説禘又不可通矣又云春秋書禘于¶
　太廟用致夫人又不知禘於太廟其禮如何太廟是¶
　周公之廟先儒有謂魯亦有文王廟左氏載鄭祖厲¶
　王諸侯不敢祖天子而當時越禮如此故公廟設於¶
　私家皆無理㑹處又問諸侯礿則不禘一段注謂是¶
　歲朝天子廢一時祭曰春秋朝㑹無節(必大録云若/從征伐或經)¶
　(歲方/歸)豈止廢一時祭而已哉不然則或有世子或大¶
　臣居守豈不可以攝事(人傑○必/大録略)¶
<pb:KR3a0047_WYG_087-20a>¶
五方之民言語不通却有暗合處盖是風氣之中有自¶
　然之理便有自然之字非人力所能安排如福與備¶
　通(闕/)¶
　　　　月令¶
月令比堯之厯象已不同今之厯象又與月令不同(人/傑)¶
明堂想只是一箇三間九架屋子(賀/孫)¶
論明堂之制者非一某竊意當有九室如井田之制東¶
　之中為青陽太廟東之南為青陽右个東之北為青¶
<pb:KR3a0047_WYG_087-20b>¶
　陽左个南之中為明堂太廟南之東(即東/之南)為明堂左个南之西¶
　(即西/之南)為明堂右个西之中為總章太廟西之南(即南/之西)為總章左¶
　个西之北(即北/之西)為總章右个北之中為𤣥堂太廟北之東(即東/之北)¶
　為𤣥堂右个北之西(即西/之北)為𤣥堂左个中央為太廟太室凡四¶
　方之太廟異方所其左个右个則青陽之右个乃明堂之左个¶
　明堂之右个乃總章之左个也總章之右个乃𤣥堂之左个𤣥¶
　堂之右个乃青陽之左个也但隨其時之方位開門耳太廟太¶
　室則每季十八日居焉古人制事多用井田遺意此恐也是(砥/)¶
<pb:KR3a0047_WYG_087-21a>¶
　¶
　¶
　¶
　¶
　¶
　¶
　¶
　¶
<pb:KR3a0047_WYG_087-21b>¶
曹問春行秋令之類不知是天行令是人行令曰是人¶
　行此令則召天之災(闕/)¶
戊巳土律中黄鍾之宫詹卿以為陽生於子至午而盡¶
　到未又生出一黄鍾這箇只可說話某思量得不是¶
　恁地盖似些元亨利貞黄鍾略畧似箇乾字宫是在¶
　中字中間又似是非在惻隱之前其他春音角夏音¶
　徴秋音商冬音羽此惟説宫聲如京房律準十三絃¶
　中一絃為黄鍾不動十二絃便拄起應十二月(䕫/孫)¶
<pb:KR3a0047_WYG_087-22a>¶
庚之言更也辛之言新也見月令孟秋之月其日庚辛¶
　下注(銖/)¶
直卿云今仲冬中星乃東璧(義/剛)¶
問禮注䟽中所說祀五帝神名如靈威仰赤熛怒白招¶
　拒叶光紀之類果有之否曰皆是妄說漢時已祀此¶
　神漢是火德故祀赤熛怒謂之感生帝本朝火德亦¶
　祀之問感生之義曰如𤣥鳥卵大人跡之類耳漢赤¶
　帝子事果有之否曰豈有此理盡是鄙俗相傳傅㑹¶
<pb:KR3a0047_WYG_087-22b>¶
　之談又問五行相生相勝之說歴代建國皆不之廢¶
　有此理否曰須也有此理只是他前代推得都沒理¶
　㑹如秦以水德漢却黜秦為閏而自以火德繼周如¶
　漢初張蒼自用水德後來賈誼公孫臣輩皆云當用¶
　土德引黄龍見為證遂用土德直至漢末方申火德¶
　之説及光武以有赤伏符之應遂用火德歴代相推¶
　去唐用土德後梁繼之以金及至後唐又自以為唐¶
　之後復用土德而不繼梁後晉以金繼土後漢以水¶
<pb:KR3a0047_WYG_087-23a>¶
　後周以木本朝以火是時諸公皆爭以為本朝當用¶
　土德改正五代之序而去其一以承周至引太祖初¶
　生時胞衣如菡萏徧體如真金色以為此真土德之¶
　瑞一時煞争議後來卒用火德此等皆沒理㑹且如¶
　五代僅有三四年者亦占一德此何足以繫存亡之¶
　數若以五代為當繫則豈應黜秦為閏皆有不可曉¶
　者不知如何又曰五行之建於國家初無利害但臘¶
　日則用此推之耳如本朝用戌日為臘是取此義又¶
<pb:KR3a0047_WYG_087-23b>¶
　曰如秦以水德以為水者刻深遂專尚殺罰此却大¶
　害事(僴/)¶
　　　　文王世子¶
師保疑丞疑字曉不得想只是有疑即問他之意¶
公與公族燕則異姓為賓注曰同宗無相賔客之道(銖/)¶
公族有罪無宫刑不翦其類也纎剸於甸人特不以示¶
　衆耳刑固不可免今之法乃殺人不死祖宗時宗室¶
　至少又聚於京師犯法絶寡故立此法今散於四方¶
<pb:KR3a0047_WYG_087-24a>¶
　萬里與常人無異乃縱之殺人是何法令不可不革¶
　(可/學)¶
　　　　禮運¶
禮運言三王不及上古事人皆謂其說似莊老先生曰¶
　禮運之說有理三王自是不及上古胡明仲言恐是¶
　子游撰(以前有言偃/云云○揚)¶
問禮運似與老子同曰不是聖人書胡明仲云禮運是¶
　子游作樂記是子貢作計子游亦不至如此之淺(可/學)¶
<pb:KR3a0047_WYG_087-24b>¶
孔子曰我欲觀夏道是故之杞而不足徵也吾得夏時¶
　焉我欲觀殷道是故之宋而不足徵也吾得坤乾焉¶
　說者謂夏小正與歸藏然聖人讀此二書必是大有¶
　發明處歸藏之書無傳然就使今人得二書讀之豈¶
　能有聖人意思也(人/傑)¶
楊問禮運故百姓則君以自治也(云云/)注則字作明字¶
　不知可從否曰只得作明字㝢問六經中注家所更¶
　定字不知盡從之否曰亦有不可依他處㝢問禮記¶
<pb:KR3a0047_WYG_087-25a>¶
　主人既祖填池鄭氏作奠徹恐只是填池是殯車所¶
　用者曰如魚躍拂池固是如此但見葬車用此恐殯¶
　車不用此此處亦有疑又問其慎也盖殯也慎改為¶
　引如何曰若此處皆未可曉(㝢/)¶
用人之知去其詐用人之勇去其怒用人之仁去其貪¶
　知與詐勇與怒固相類仁却如何貪盖是仁只是愛¶
　愛而無義以制之便事事都愛好物事也愛好官爵¶
　也愛錢也愛事事都愛所以貪諸家解都不曾恁地¶
<pb:KR3a0047_WYG_087-25b>¶
　㸔得出又問雖是偏不是有一邉無一邉曰那一邉¶
　也是闕了(胡/泳)¶
智與詐相近勇與怒相似然仁却與貪不相干盖南方¶
　好也好行貪狠北方惡也惡行亷貞盖好便有貪底¶
　意思故仁屬愛愛便有箇貪底意思又云大率慈善¶
　底人多於財上不分曉能亷者多是峻刻悍悻䀨噪¶
　人底人(燾/)¶
用人之仁去其貪盖人之性易得偏仁縁何貪盖人善¶
<pb:KR3a0047_WYG_087-26a>¶
　底人便有好便宜底意思今之亷介者便多是那剛¶
　硬底人(燾/)¶
問喜怒哀懼愛惡欲是七情論來亦自性發只是怒自¶
　羞惡發出如喜與愛欲恰都自惻隱上發曰哀懼是¶
　那箇發看來也只是從惻隠發盖懼亦是怵惕之甚¶
　者但七情不可分配四端七情自於四端横貫過了¶
　(賀/孫)¶
問喜愛欲發於陽怒哀懼惡發於隂否曰也是如此問¶
<pb:KR3a0047_WYG_087-26b>¶
　怒如何屬隂曰怒畢竟屬義義屬隂怒與惡皆羞惡¶
　之發所以屬隂愛與欲相似欲又較深愛是說這物¶
　事好可愛而已欲又是欲得之於己他這物事又自¶
　分屬五行問欲屬水喜屬火愛屬木惡與怒屬金哀¶
　與懼亦屬水否曰然(僴/)¶
劉圻父問七情分配四端曰喜怒愛惡是仁義哀懼主¶
　禮欲屬水則是智且麄恁地說但也難分(義/剛)¶
問喜愛欲三者不同如何分别曰各就他地頭看如誠¶
<pb:KR3a0047_WYG_087-27a>¶
　只是實就他本來說喚做誠就自家身上說誠又自¶
　與本來不同如信就本然之理說是信就自家身上¶
　說信又不同就物上說又不同要知也只是一箇實¶
　如曰主忠信之類皆是自家身上說也(賀/孫)¶
問愛與欲何以别曰愛是汎愛那物欲則有意於必得¶
　便要拏將來(淳/)¶
問欲與慾字有何分别曰無心欲字虚有心慾字實有¶
　心慾字是無心欲字之母此兩字亦通用今人言滅¶
<pb:KR3a0047_WYG_087-27b>¶
　天理而窮人慾亦使此慾字(㬊曰方動者慾行/出來者欲○節)¶
問慾與欲之異曰也只一般只是這慾字指那物事而¶
　言說得較重這欲字又較通用得凡有所愛皆是欲¶
　(燾/)¶
記云人者鬼神之㑹又云致愛則存致慤則著祭義皆¶
　說得好(䕫/孫)¶
天秉陽垂日星地秉隂竅於山川播五行於四時和而¶
　後月生也隂陽變化一時撒出非今日生此明日生¶
<pb:KR3a0047_WYG_087-28a>¶
　彼但論其先後之序則當如此耳横渠云神為不測¶
　故緩辭不足以盡神化為難知故急辭不足以體化¶
　因說雷斧舉横渠云其來也幾微易簡其䆒也廣大¶
　堅固(閎/祖)¶
問人者天地之心曰謂如天道福善禍淫乃人所欲也¶
　善者人皆欲福之淫者人皆欲禍之又曰教化皆是¶
　人做此所謂人者天地之心也(燾/)¶
　　　　禮器¶
<pb:KR3a0047_WYG_087-28b>¶
經禮三百便是儀禮中士冠諸侯冠天子冠禮之類此¶
　是大節有三百條如始加再加三加又如坐如尸立¶
　如齊之類皆是其中之小目便有三千條或有變禮¶
　亦是小目呂與叔云經便是常行底緯便是變底恐¶
　不然經中自有常有變緯中亦自有常有變(闕/)¶
人只是讀書不多今人所疑古人都有說了只是不曾¶
　讀得鄭康成註經禮三百云是周禮曲禮三千云是¶
　儀禮某嘗疑之近看臣瓉注漢書云經禮三百乃冠¶
<pb:KR3a0047_WYG_087-29a>¶
　昏喪祭周官只是官名云云乃知臣瓉之說已非康¶
　成之説矣盖經禮三百只是冠昏喪祭之類如冠禮¶
　之中便天子冠士冠禮他類皆然豈無三百事但儀¶
　禮五十六篇今皆亡闕只存十七篇故不全爾曲禮¶
　三千乃其中之小目如冠禮中筮日筮賔三加之類¶
　又如上於東階則先右足上於西階則先左足皆是¶
　也(子/䝉)¶
陳叔晉云經禮如天子七廟士二廟之類當别有一書¶
<pb:KR3a0047_WYG_087-29b>¶
　今亡矣曲禮如威儀之類(至録云是威/儀纎悉處)今曲禮儀禮¶
　是也恨不及問之(方/子)¶
禮器出人情亦是人情用(可/學)¶
天道至教聖人至德動静語黙之間無非教人處孔子¶
　於鄉黨便恂恂朝廷便便便到處皆是人様更無精¶
　粗本末何嘗有隱(砥/)¶
　　　　郊特牲¶
諸侯不得祖天子然魯有文王廟左氏亦云鄭祖厲王¶
<pb:KR3a0047_WYG_087-30a>¶
　何也此必周衰諸侯僭肆做此違條礙法事故公廟¶
　設於私家(必/大)¶
問蜡祭何以言仁之至義之盡曰如迎猫虎等事雖至¶
　㣲至細處亦有所不違故曰仁之至義之盡(去/偽)¶
問昏禮不賀人之序也曰婦既歸姑與之為禮喜於家¶
　事之有承替也(僴録作/有傳也)姑反置酒一分以勸飲婦姑¶
　坐客位而婦坐主位(僴録云姑為/客婦為主)姑降自西階婦降¶
　自阼階(卓○僴/同)¶
<pb:KR3a0047_WYG_087-30b>¶
商人求諸陽故尚聲周人求諸隂故尚臭灌用鬰鬯然¶
　周人亦求諸陽如大司樂言圜鍾八變則天神可得¶
　而禮可見古人察得義理精㣲用得樂便與他相感¶
　格(䕫孫録云大抵天人無間如云聖人之道洋洋乎/發育萬物峻極于天聖人能全體得所以參天地)¶
　(贊化育只是有此理以/粗底言如荀子云云)此廼降神之樂如舞雲門乃¶
　是獻神之樂荀子謂伯牙鼓琴而六馬仰秣瓠巴鼓¶
　瑟而㳺魚出聽粗者亦有此理又如虞美人草聞人¶
　歌虞美人詞興呉詞則自動(䕫孫録云聞唱虞美人/詞則自拍亦不特是虞)¶
<pb:KR3a0047_WYG_087-31a>¶
　(美人詞凡呉調者皆然/以手近之亦能如此)雖艸木亦如此又曰今有箇¶
　新立底神廟縁衆人心邪向他他便盛如狄仁傑廢¶
　了許多廟亦不能為害只縁他見得無這物事了上¶
　蔡云可者欲人致生之故其鬼神不可者欲人致死¶
　之故其鬼不神(先生每見人説世俗神廟可怪事必/問其處形勢如何○賜○䕫孫少異)¶
安卿問禮記魂氣歸於天與横渠反原之説何以别曰¶
　魂氣歸於天是消散了正如火煙騰上去處何歸只¶
　是消散了論理大槩固如此然亦有死而未遽散者¶
<pb:KR3a0047_WYG_087-31b>¶
　亦有寃恨而未散者然亦不皆如此亦有寃死而魂¶
　即散者叔器問聖人死如何曰聖人安於死魂即消¶
　散(義/剛)¶
　　　　内則¶
偪屨著綦綦鞋口帶也古人皆旋繫今人只從簡易輟¶
　之於上如假帶然¶
不有敬事不敢袒裼不涉不撅看來此三句文義一様¶
　古注誤作兩段解言尊長之前有敬事方敢袒裼敬¶
<pb:KR3a0047_WYG_087-32a>¶
　事如習射之類射而袒裼乃為敬若非敬事而以勞¶
　倦袒裼則是不敬惟涉水而後撅若不涉而撅則為¶
　不敬如云勞毋袒暑無褰裳若非敬事雖勞亦不敢¶
　袒惟涉水乃可褰裳若非涉水雖盛暑亦不敢褰裳¶
　也(僴/)¶
　　　　玉藻¶
君子登車有光一節養出好意思來(方/子)¶
笏者忽也所以備忽忘也天子以球玉諸侯以象大夫¶
<pb:KR3a0047_WYG_087-32b>¶
　以魚須文竹士竹本象可也漢書有秉笏奏事又曰¶
　執薄亦笏之類本只是為備遺忘故手執眼觀口誦¶
　或於君前有所指畫不敢用手故以笏指畫今世遂¶
　用以為常執之物周禮典瑞王搢大圭執鎮圭大圭¶
　不執只是搢於腰間却執鎮圭用藻藉以朝日而今¶
　郊廟天子皆執大圭大圭長三尺且重執之甚難古¶
　者本非執大圭也(僴/)¶
問禮記九容問論語九思一同本原之地固欲存養於¶
<pb:KR3a0047_WYG_087-33a>¶
　容貌之間又欲隨事省察曰即此便是涵養本原這¶
　裏不是存養更於甚處存養¶
　　　　明堂位¶
問明堂位一篇是有此否曰看魯人有郊禘也是有此¶
　問當時周公制禮父為大夫子為士葬以大夫祭以¶
　士父為士子為大夫葬以士祭以大夫不成周公制¶
　禮使其子亂之㸔來子思前如此說後却説郊社之¶
　禮禘嘗之義治國其如示諸掌乎怕是子思以此譏¶
<pb:KR3a0047_WYG_087-33b>¶
　魯之僭禮曰子思自是稱武王周公之達孝不曾是¶
　譏魯劉曰孔子言魯之郊禘非禮也周公其衰矣孔¶
　子尚有此説曰孔子後來是如此譏之先生因曰㸔¶
　文字最不可都要合作一處説又曰這箇自是周公¶
　死了成王賜伯禽不干周公事堯之有丹朱舜之有¶
　商均不肖子弟亦有之成王伯禽猶似可問當時不¶
　曾封公只是封侯如何曰天子之宰二王之後方封¶
　公伯禽勢不得封公楊問秦檜之當時(云云/)曰他當¶
<pb:KR3a0047_WYG_087-34a>¶
　時有震主之勢出於己只是跳一步便是這物事如¶
　吳王濞時既立丞相御史大夫百官與天子不相逺¶
　所以起不肖之心周公當時七年天子之位其勢成¶
　王所以賜之天子之禮樂(砥○㝢録同/無揚問以下)¶
　　　　喪服小記¶
問三年而後葬者必再祭鄭元注以為只是練祥祭無¶
　禫曰不必禮經上下文如何道㸔見也是如此(賀/孫)¶
問大夫士不祔於諸侯祔於諸祖父之為大夫士者亡¶
<pb:KR3a0047_WYG_087-34b>¶
　則中一而祔祔必以其昭穆曰中間也間而祔者以¶
　祖為諸侯既不可祔則間一而上祔於髙祖只取昭¶
　穆之行同而不紊其昭穆之序也如魯昭公冠於衞¶
　成公之廟亦只是取其行同耳因問卒哭而祔何義¶
　曰只是祔於其行相似吿報祖考云(銖/)¶
問妾母之稱曰恐也只得稱母他無可稱在經只得云¶
　妾母不然無以别於他母也又問弔人妾母之死合¶
　稱云何曰恐也只得隨其子平日所稱而稱之或曰¶
<pb:KR3a0047_WYG_087-35a>¶
　五峰稱妾母為少母南軒亦然據爾雅亦有少姑之¶
　文五峰想是本此先生又曰為人後者為其父母服¶
　本朝濮王之議欲加皇考字引此為證當時雖是衆¶
　人争得住然至今士大夫猶以為未然盖不知禮經¶
　中若不稱作為父母别無箇稱呼只得如此説也(僴/)¶
凡文字有一兩本參對則義理自明如禮記中喪服小¶
　記喪服大傳都是解注儀禮喪服小記云庶子不祭¶
　禰明其宗也又曰庶子不祭祖明有宗也注謂不祭¶
<pb:KR3a0047_WYG_087-35b>¶
　禰者父之庶子不祭祖者其父為庶子說得繁碎大¶
　傳只說庶子不祭則祖禰皆在其中矣某所以於禮¶
　書中只載大傳説(僴/)¶
　　　　大傳¶
吳斗南説禮不王不禘王如來王之王四夷(黄録作/要荒)之¶
　君世見中國一世王者立則彼一番來朝故王者行¶
　禘禮以接之彼本國之君一世繼立則亦一番來朝¶
　故歸國則亦行禘禮此説亦有理所謂吉禘於莊公¶
<pb:KR3a0047_WYG_087-36a>¶
　者亦此類非五年之禘也(淳○義/剛同)¶
諸侯奪宗大夫不可奪宗(泳/)¶
别子為祖繼别為宗是諸侯之庶子與他國之人在此¶
　邦居者皆為别子則其子孫各自以為太祖如魯之¶
　三家季友季氏之太祖也慶父孟氏之太祖也公子¶
　牙叔孫氏之太祖也(僴/)¶
問有小宗而無大宗者有大宗而無小宗者有無宗亦¶
　莫之宗者曰此説公子之宗道謂如人君有三子一¶
<pb:KR3a0047_WYG_087-36b>¶
　嫡而二庶則庶宗其嫡是謂有大宗而無小宗皆庶¶
　則宗其庶長是謂有小宗而無大宗止有一人則無¶
　人宗之己亦無所宗焉是謂無宗亦莫之宗也下云¶
　公子之公為其士大夫之庶者宗其士大夫之嫡者¶
　此正觧有大宗而無小宗一句之公之公猶君也(人/傑)¶
　　　　少儀¶
毋跋來毋報往(報音/赴)跋是急走倒從這邊來赴又是急¶
　再還倒向那邊去來往只是向背之意此二句文義¶
<pb:KR3a0047_WYG_087-37a>¶
　猶云其就義若熱則其去義若渴言人見有箇好事¶
　火急歡喜去做這様人不耐久少間心懶意闌則速¶
　去之矣所謂其進銳者其退速也(僴/)¶
不窺宻正無測未至曰許多事都是一箇心若見得此¶
　心誠實無欺偽方始能如此心苟渙散無主則心皆¶
　逐他去了更無一箇主觀此則求放心處全在許多¶
　事上將許多事去欄截此心教定無測未至未至之¶
　事自家不知不當先測今日未可便説道明日如何¶
<pb:KR3a0047_WYG_087-37b>¶
　(子/䝉)¶
　　　　學記¶
九年知類通達横渠説得好學者至於能立則教者無¶
　遺恨矣此處方謂大成盖學者既到立處則教者亦¶
　不消得管他自住不得故横渠又云學者能立則自¶
　强不反而至於聖人之大成矣但今學者不能得扶¶
　持到立處嘗謂此段是箇致知之要如云一年視離¶
　經辨志古註云離經斷絶句也此且是讀得成句辨¶
<pb:KR3a0047_WYG_087-38a>¶
　志是知得這箇是為己那箇是為人這箇是義那箇¶
　是利三年敬業樂羣敬業是知得此是合當如此做¶
　樂羣是知得滋味好與朋友切磋五年博習親師博¶
　習是無所不習親師是所見與其師相近了七年論¶
　學取友論學是他論得有頭緒了取友是知賢者而¶
　取之此謂之小成九年知類通達此謂之大成横渠¶
　説得推類兩字最好如荀子倫類不通不足謂之善¶
　學而今學者只是不能推類到得知類通達是無所¶
<pb:KR3a0047_WYG_087-38b>¶
　不曉便是自强不反這幾句都是上兩字説學下兩¶
　字説所得處如離經便是學辨志便是所得處他皆¶
　倣此(賜○䕫/孫同)¶
子武問宵雅肄三官其始也曰聖人教人合下便是要¶
　他用便要用賢以治不賢舉能以教不能所以公卿¶
　大夫在下也思各舉其職不似而今上下都恁地了¶
　使窮困之民無所吿訴聖賢生斯世若是見似而今¶
　都無理㑹他豈不為之惻然思有以救之孔子三月¶
<pb:KR3a0047_WYG_087-39a>¶
　無君則皇皇如也但不可枉尺直尋以利言之天生¶
　一人便須管得天地間事如人家有四五子父母養¶
　他豈不要他使但其間有不㑹底則㑹底豈可不出¶
　來為他擔當一家事韓退之云盖畏天命而憫人窮¶
　也這也説得好説得聖賢心出(義/剛)¶
問不學雜服不能安禮鄭注謂服是皮弁冕服横渠謂¶
　服事也如洒掃應對沃盥之類曰恐只如鄭説古人¶
　服各有等降若理㑹得雜服則於禮亦思過半矣如¶
<pb:KR3a0047_WYG_087-39b>¶
　冕服是天子祭服皮弁是天子朝服諸侯助祭於天¶
　子則服冕服自祭於其廟則服弁冕大夫助祭於諸¶
　侯則服𤣥冕自祭於其廟則服皮弁又如天子常朝¶
　則服皮弁朔旦則服𤣥冕(無旒之/冕也)諸侯常朝則用𤣥¶
　端朔旦則服皮弁大夫私朝亦用𤣥端夕深衣士則¶
　𤣥端以祭上士𤣥裳中士黄裳下士雜裳(前𤣥後/黄也)庶¶
　人深衣(僴/)¶
呻其佔畢多其訊多其訊如公榖所謂何者是也(廣/)¶
<pb:KR3a0047_WYG_087-40a>¶
問使人不由其誠莫只是教他記誦而中心未嘗自得¶
　否曰若是逼得他𦂳他便來厮瞞便是不由誠嘗見¶
　横渠作簡與某人謂其子日來誦書不熟且教他熟¶
　誦盡其誠與材文蔚曰便是他解此兩句只作一意¶
　解其言曰人之材足以有為但以其不由於誠則不¶
　盡其材若曰勉卒以為之豈有由其誠也哉曰固是¶
　既是他不由誠自是材不盡(文/蔚)¶
善問者如攻堅木先其易者而後其難今人多以難中¶
<pb:KR3a0047_WYG_087-40b>¶
　有道理而不知通其易則難自通此不可不曉(可/學)¶
問善問者如攻堅木一段曰此説最好若先其難者理¶
　㑹不得更進步不去須先其易者難處且放下少間¶
　見多了自然相證而解説字人以為悅恐只是説字¶
　說證之義也解物為解自解釋為解恐是相證而曉¶
　解¶
善問者如攻堅木先其易者後其節目非特善問讀書¶
　求義理之法皆然置其難處先理㑹其易處易處通¶
<pb:KR3a0047_WYG_087-41a>¶
　則堅節自迎刃而解矣若先其難者則刃頓斧傷而¶
　木終不可攻縱使能攻而費工竭力無自然相說而¶
　解之功終亦無益於事也問相說而解古注說音悅¶
　解音佳買反曰說只當如字而解音蟹盖義理相說¶
　之久其難處自然觸發解散也(僴/)¶
　　　　樂記¶
㸔樂記大段形容得樂之氣象當時許多形名度數是¶
　人人曉得不消説出故只説樂之理如此其玅今來¶
<pb:KR3a0047_WYG_087-41b>¶
　許多度數都没了却只有許多樂之意思是好只是¶
　沒箇頓放處如有帽却無頭有箇鞋却無脚雖則是¶
　好自無頓放處司馬温公舊與范蜀公事事争到底¶
　這一項事却不相思量著(賀/孫)¶
古者禮樂之書具在人皆識其器數(至録云人人誦/習識其器數)却¶
　怕他不曉其義故教之曰凡音之起由人心生也又¶
　曰失其義陳其數者祝史之徒也今則禮樂之書皆¶
　亡學者却但言其義至於器數則不復曉盖失其本¶
<pb:KR3a0047_WYG_087-42a>¶
　矣(方子○/至同)¶
朱絃練絲絃䟽越下面濶(璘/)¶
一倡而三歎謂一人唱而三人和也今之解者猶以為¶
　三歎息非也(僴/)¶
人生而静天之性未嘗不善感物而動性之欲此亦未¶
　是不善至於物至知知然後好惡形焉好惡無節於¶
　内知誘於外不能反躬天理滅矣方是惡故聖賢説¶
　得惡字煞遲(端/蒙)¶
<pb:KR3a0047_WYG_087-42b>¶
問人生而静天之性也静非是性是就所生指性而言¶
　先生應問知知字曰上知字是致知之知又曰上知¶
　字是體下知字是用上知字是知覺者問反躬曰反¶
　躬是囘頭省察又曰反躬是事親孝事君忠這箇合¶
　恁地那箇合恁地這是反躬(節/)¶
物之感人無窮而人之好惡無節此説得工夫極宻兩¶
　邊都有些罪過物之誘人固無窮然亦是自家好惡¶
　無節所以被物誘去若自有箇主宰如何被他誘去¶
<pb:KR3a0047_WYG_087-43a>¶
　此處極好玩味且是語意渾粹(僴/)¶
問禮勝則離樂勝則流才是勝時不惟至於流與離即¶
　禮樂便不在了曰這正在勝字𦂳要只才有些子差¶
　處則禮失其節樂失其和盖這些子正是交加生死¶
　岸頭又云禮樂者皆天理之自然節文也是天理自¶
　然有底和樂也是天理自然有底然這天理本是儱¶
　侗一直下來聖人就其中立箇界限分成段子其本¶
　如此其末亦如此其外如此其裏亦如此但不可差¶
<pb:KR3a0047_WYG_087-43b>¶
　其界限耳才差其界限則便是不合天理所謂禮樂¶
　只要合得天理之自然則無不可行也又云無禮之¶
　節則無樂之和惟有節而後有和也(燾/)¶
問禮勝則離樂勝則流既云離與流則不特謂之勝禮¶
　樂已亡矣曰不必如此説正好就勝字上㸔只争這¶
　些子禮纔勝些子便是離了樂纔勝些子便是流了¶
　知其勝而歸之中即是禮樂之正正好就勝字上㸔¶
　不可云禮樂已亡也(僴/)¶
<pb:KR3a0047_WYG_087-44a>¶
此等禮古人目熟耳聞凡其周旋曲折升降揖遜無人¶
　不曉後世盡不得見其詳却只有箇說禮處云大禮¶
　與天地同節云云又如樂盡亡了而今却只空留得¶
　許多説樂處云流而不息合同而化云云只如周易¶
　許多占卦淺近底物事盡無了却空有箇繫辭説得¶
　神出鬼沒(僴/)¶
問明則有禮樂幽則有鬼神曰禮主減樂主盈鬼神亦¶
　只是屈伸之義禮樂鬼神一理(德/明)¶
<pb:KR3a0047_WYG_087-44b>¶
明則有禮樂幽則有鬼神禮樂是可見底鬼神是不可¶
　見底禮是收縮節約底便是鬼樂是發揚底便是神¶
　故云人者鬼神之㑹説得自好又云至愛則存至慤¶
　則著亦説得好(賜/)¶
問明則有禮樂幽則有鬼神曰此是一箇道理在聖人¶
　制作處便是禮樂在造化處便是鬼神或云明道云¶
　天尊地卑乾坤定矣鼓之以雷霆潤之以風雨是也¶
　不知天地尊卑是禮鼓之潤之是樂否先生乃引樂¶
<pb:KR3a0047_WYG_087-45a>¶
　記天尊地卑至樂者天地之和也一段云此意思極¶
　好再三歎息(又云鬼神只是禮樂底/骨子○人傑去偽録畧)¶
樂由天作屬陽故有運動底意禮以地制如由地出不¶
　可移易(升/卿)¶
或問天髙地下萬物散殊一段先生因歎此數句意思¶
　極好非孟子以下所能作其文如中庸必子思之辭¶
　左傳子太叔亦論此夫禮天之經地之義民之行天¶
　地之經而民實則之云舊見伯恭愛教人㸔只是説¶
<pb:KR3a0047_WYG_087-45b>¶
　得麄文意不溜亮不如此説之純粹通暢他只是説¶
　人做這箇去合那天之度數如云為六畜五牲三犧¶
　以奉五味云云之類都是做這箇去合那天都無那¶
　自然之理如云天髙地下萬物散殊而禮制行矣流¶
　而不息合同而化而樂興焉皆是自然合當如此(僴/)¶
問春作夏長仁也秋歛冬藏義也此易所謂人道天道¶
　之位歟曰此即通書所謂二氣五行之說(去/偽)¶
問禮樂極於天而蟠乎地行乎隂陽而通乎鬼神窮極¶
<pb:KR3a0047_WYG_087-46a>¶
　髙逺而測深厚此是言一氣之和無所不通否曰此¶
　亦以理言有是理即有是氣亦如説天髙地下萬物¶
　散殊而禮制行矣文蔚曰正義却有甘露降醴泉出¶
　等語曰大綱亦是如此縁先有此理末梢便有這徵¶
　驗(文/蔚)¶
樂樂其所自生禮反其所自始亦如樂由中出禮自外¶
　作樂是和氣從中間直出無所待於外禮却是始初¶
　有這意思外面却做一箇節文抵當他却是人做底¶
<pb:KR3a0047_WYG_087-46b>¶
　雖説是人做元不曾杜撰因他本有這意思故下文¶
　云樂章德禮報情反始也文蔚問如何是章德曰和¶
　順積諸中英華發諸外便是章著其内之德横渠説¶
　樂則得其所樂即是樂也更何所待是樂其所自成¶
　説得亦好只是樂其所自成與樂其所自生用字不¶
　同爾(文/蔚)¶
問禮樂偩天地之情如隂陽之闔闢升降天地萬物之¶
　髙下散殊窮本知變樂之情如五音六律之相生無¶
<pb:KR3a0047_WYG_087-47a>¶
　窮著誠去偽禮之經如品藻節文之不可淆亂否曰¶
　也不消如此分這兩箇物事只是一件禮之誠便是¶
　樂之本樂之本便是禮之誠若細分之則樂只是一¶
　體周流底物禮則是兩箇相對著誠與去偽也禮則¶
　相刑相尅以此克彼樂則相生相長其變無窮樂如¶
　晝夜之循環隂陽之闔闢周流貫通而禮則有向背¶
　明暗論其本則皆出於一樂之和便是禮之誠禮之¶
　誠便是樂之和只是禮則有誠有偽須以誠克去偽¶
<pb:KR3a0047_WYG_087-47b>¶
　則誠著所以樂記内外同異只管相對説翻來覆去¶
　只是這兩説又曰偩依象也窮本知變如樂窮極到¶
　本原處而其變生無窮問降興上下之神是説樂凝¶
　是精粗之體是説禮否曰不消如此分禮也有降興¶
　上下之神時節如祭肝祭心之類(僴/)¶
問樂以治心禮以治躬曰心要平易無艱深險阻所以¶
　説不和不樂則鄙詐之心入之矣不莊不敬則慢易¶
　之心入之矣(節/)¶
<pb:KR3a0047_WYG_087-48a>¶
讀書自有可得參考處如易直子諒之心一句子諒從¶
　來說得無理㑹却因見韓詩外傳子諒作慈良字則¶
　無可疑(木/之)¶
子武問天則不言而信莫只是實理神則不怒而威莫¶
　只是不可測知否曰也是恁地神便是箇動底物事¶
　(義/剛)¶
問樂記以樂為先與濓溪異曰他却將兩者分開了(可/學)¶
　　　　祭法¶
<pb:KR3a0047_WYG_087-48b>¶
李丈問四時之祫髙祖有時而在穆曰某以意推之如¶
　此無甚𦂳要何必理㑹禮書大槩差舛不可曉如祭¶
　法一篇即國語柳下惠説祀爰居一段但文有先後¶
　如祀稷祀契之類只是祭祖宗耳末又説有功則祀¶
　之若然則祖宗無功不祀乎(淳○義/剛録畧)¶
或問祭法云鯀障洪水而殛死禹能修鯀之功所以舉¶
　鯀莫是因言禹後併及之耶曰不然(去/偽)¶
官師(諸有司/之長也)官師一廟止及禰却於禰廟併祭祖適士¶
<pb:KR3a0047_WYG_087-49a>¶
　二廟即祭祖祭禰皆不及髙曾大夫三廟一昭一穆¶
　與太祖廟而三大夫亦有始封之君如魯季氏則公¶
　子友仲孫氏則公子慶父叔孫氏則公子牙是也(銖/)¶
一廟者得祭祖禰古今祭禮中江都集禮内有説(時/舉)¶
　　　　祭義¶
春禘秋嘗霜露既降君子履之必有悽愴之心非其寒¶
　之謂雨露既濡君子履之必有怵惕之心如將見之¶
　樂以迎來哀以送往故禘有樂而嘗無樂盖春陽氣¶
<pb:KR3a0047_WYG_087-49b>¶
　發來人之魂魄亦動故禘有樂以迎來如楚辭大招¶
　中亦有魂來之語秋陽氣退去乃鬼之屈故嘗不用¶
　樂以送往¶
問孝子有終身之喪忌日之謂也不知忌日合著如何¶
　服曰唐時士大夫依舊孝服受弔五代時某人忌日¶
　受弔某人弔之遂於坐間刺殺之後來只是受人慰¶
　書而不接見須隔日預辦下謝書俟有來慰者即以¶
　謝書授之不得過次日過次日謂之失禮服亦有數¶
<pb:KR3a0047_WYG_087-50a>¶
　等考與祖曾祖髙祖各有降殺妣與祖妣服亦不同¶
　大槩都是黲衫黲巾後來横渠制度又别以為男子¶
　重乎首女子重乎帶考之忌日則用白巾之類(疑亦/是黲)¶
　(巾/)而不易帶妣之忌日則易帶而不改巾服亦隨親¶
　踈有隆殺問先生忌日何服曰某只著白絹涼衫黲¶
　巾不能做許多様服得問黲巾以何為之曰紗絹皆¶
　可某以紗又問誕辰亦受子弟壽酒否曰否衣服易¶
　否曰否一例不受人物事某家舊時常祭立春冬至¶
<pb:KR3a0047_WYG_087-50b>¶
　季秋祭禰三祭後以立春冬至二祭近禘祫之祭覺¶
　得不安遂去之季秋依舊祭禰而用某生日祭之適¶
　值某生日在季秋遂用此日(九月十/五日)又問在官所還¶
　受人壽儀否曰否然也有行不得處如作州則可以¶
　不受盖可以自由若有監司所在只得按例與之受¶
　盖他生日時又用還他某在潭州如此在南康漳州¶
　不受亦不送又問黲巾之制曰如帕複相似有四隻¶
　帶若當幞頭然(僴/)¶
<pb:KR3a0047_WYG_087-51a>¶
問惟聖人為能饗帝曰惟聖方能與天合德又曰這也¶
　是難須是此心蕩蕩地方與天相契若有些黑暗便¶
　不能與天相契矣(燾/)¶
夫子答宰我鬼神説處甚好氣者神之盛也魄者鬼之¶
　盛也人死時魂氣歸於天精魄歸於地所以古人祭¶
　祀燎以求諸陽灌以求諸隂曰其氣發揚於上為昭¶
　明焄蒿悽愴此百物之精神之著也何謂也曰人氣¶
　本騰上這下面盡則只管騰上去如火之煙這下面¶
<pb:KR3a0047_WYG_087-51b>¶
　薪盡則煙只管騰上去曰終久必消否曰是(淳/)¶
問氣也者神之盛也魄也者鬼之盛也豈非以氣魄未¶
　足為鬼神氣魄之盛者乃為鬼神否曰非也大凡説¶
　鬼神皆是通生死而言此言盛者則是指生人身上¶
　而言所以後面説骨肉斃於下隂為野土但説體不¶
　説魄也問頃聞先生言耳目之精明者為魄口鼻之¶
　噓吸者為魂以此語是而未盡耳目之所以能精明¶
　者為魄口鼻之所以能噓吸者為魂是否曰然㸔來¶
<pb:KR3a0047_WYG_087-52a>¶
　魄有箇物事形象在裏面恐如水晶相似所以發出¶
　來為耳目之精明且如月其黑暈是魄也其光是魂¶
　也想見人身魂魄也是如此人生時魂魄相交死則¶
　離而各散去魂為陽而散上魄為隂而降下又曰隂¶
　主藏受陽主運用凡能記憶皆魄之所藏受也至於¶
　運用發出來是魂這兩箇物事本不相離他能記憶¶
　底是魄然發出來底便是魂能知覺底是魄然知覺¶
　發出來底又是魂雖各自分屬隂陽然隂陽中又各¶
<pb:KR3a0047_WYG_087-52b>¶
　自有隂陽也或曰大率魄屬形體魂屬精神曰精又¶
　是魄神又是魂又曰魄盛則耳目聰明能記憶所以¶
　老人多目昏耳聵記事不得便是魄衰而少也老子¶
　云載營魄是以魂守魄盖魂熱而魄冷魂動而魄静¶
　能以魂守魄則魂以所守而亦静魄以魂而有生意¶
　魂之熱而生涼魄之冷而生暖惟二者不相離故其¶
　陽不燥其隂不滯而得其和矣不然則魂愈動而魄¶
　愈静魂愈熱而魄愈冷二者相離則不得其和而死¶
<pb:KR3a0047_WYG_087-53a>¶
　矣又云水一也火二也以魄載魂以二守一則水火¶
　相濟而不相離所以能永年也養生家説盡千言萬¶
　語説龍説虎説鈆説汞説坎説離其術止是如此而¶
　已故云載魄抱魂能勿離乎專氣致柔能如嬰兒乎¶
　今之道家只是馳騖於外安識所謂載魄守一能勿¶
　離乎康節云莊子得易之體孟子得易之用康節之¶
　學意思微似莊老或曰老子以其不能發用否曰老¶
　子只是要收藏不放散(燾/)¶
<pb:KR3a0047_WYG_087-53b>¶
問陽魂為神隂魄為鬼祭義曰氣也者神之盛也魄也¶
　者鬼之盛也而鄭氏曰氣噓吸出入者也耳目之聰¶
　明為魄然則隂陽未可言鬼神隂陽之靈乃鬼神也¶
　如何曰魄者形之神魂者氣之神魂魄是形氣之精¶
　英謂之靈故張子曰二氣之良能(二氣即隂陽也/良能是其靈處)問¶
　眼體也眼之光為魄耳體也何以為耳之魄曰能聽¶
　者便是如鼻之知臭舌之知味皆是但不可以知字¶
　為魄纔説知便是主於心也心但能知若甘苦鹹淡¶
<pb:KR3a0047_WYG_087-54a>¶
　要從舌上過如老人耳重目昏便是魄漸要散潘問¶
　魄附於體氣附於魂可作如此㸔否曰也不是附魂¶
　魄是形氣之精英銖問陽主伸隂主屈鬼神隂陽之¶
　靈不過指一氣之屈伸往來者而言耳天地之間隂¶
　陽合散何物不有所以錯綜㸔得曰固是今且説大¶
　界限則周禮言天曰神地曰祇人曰鬼三者皆有神¶
　而天獨曰神者以其常常流動不息故專以神言之¶
　若人亦自有神但在人身上則謂之神散則謂之鬼¶
<pb:KR3a0047_WYG_087-54b>¶
　耳鬼是散而静了更無形故曰往而不返又問子思¶
　只舉齊明盛服以下數語發明體物而不可遺之驗¶
　只是舉神之著者而言何以不言鬼曰鬼是散而静¶
　更無形故不必言神是發見此是鬼之神如人祖考¶
　氣散為鬼矣子孫精誠以格之則洋洋如在其上如¶
　在其左右豈非鬼之神耶(銖/)¶
䰟魄禮記古注甚明云魂氣之所出入者是魄精明所¶
　寓者是¶
<pb:KR3a0047_WYG_087-55a>¶
問孔子答宰我鬼神一段鄭注云氣謂噓吸出入者也¶
　耳目之聰明為魄竊謂人之精神知覺與夫運用云¶
　為皆是神但氣是充盛發於外者故謂之神之盛四¶
　肢九竅與夫精血之類皆是魄但耳目能視能聽而¶
　精明故謂之鬼之盛曰是如此這箇只是就身上説¶
　又曰燈似魂鏡似魄燈有光熖物來便燒鏡雖照見¶
　只在裏面又火日外影金水内影火日是魂金水是¶
　魄又曰運用動作底是魂不運用動作底是魄又曰¶
<pb:KR3a0047_WYG_087-55b>¶
　動是魂静是魄(胡/泳)¶
問其氣發揚於上為昭明焄蒿悽愴曰此是隂陽乍離¶
　之際髣髴如有所見有這箇聲氣昭明焄蒿是氣之¶
　升騰悽愴是感傷之意(文/蔚)¶
問其氣發揚於上為昭明焄蒿悽愴曰昭明是所謂光¶
　景者想像其如此焄蒿是騰升底氣象悽愴是能令¶
　人感動模様墟墓之間未施哀而民哀是也洋洋乎¶
　如在其上如在其左右正謂此(德/明)¶
<pb:KR3a0047_WYG_087-56a>¶
昭明是光耀底焄蒿是滚上底悽愴是凛然底今或有¶
　人死氣盛者亦如此(賜/)¶
曾見人説有人死其室中皆温暖便是氣之散禮記云¶
　其氣發揚於上為昭明焄蒿悽愴此百物之精也昭¶
　明是精光焄蒿是暖氣悽愴是慘栗者如漢書李少¶
　君招魂云其氣肅然¶
焄蒿是鬼神精氣交感處注家一處説升騰悽愴則漢¶
　武郊祀記所謂其風肅然或問今人聚數百人去祭¶
<pb:KR3a0047_WYG_087-56b>¶
　廟必有些影響是如何曰衆心輻湊處這些便熱又¶
　問郊焉而天神假廟焉而人鬼享如何曰古時祭祀¶
　都是正無許多邪誕古人只臨時為壇以祭此心發¶
　處則彼以氣感纔了便散今人不合做許多神像只¶
　兀兀在這裏坐又有許多夫妻子母之屬如今神道¶
　必有一名謂之張太保李太保甚可笑(自修○/賀孫同)¶
問昭明焄蒿悽愴之義如何曰此言鬼神之氣所以感¶
　觸人者昭明乃光景之屬焄蒿氣之感觸人者悽愴¶
<pb:KR3a0047_WYG_087-57a>¶
　如漢書所謂神君至其風颯然之意廣問中庸或問¶
　取鄭氏説云口鼻之嘘吸者為魂耳目之精明者為¶
　魄先生謂此盖指血氣之類言之口鼻之噓吸是以¶
　氣言之耳目之精明是以血言之目之精明以血言¶
　可也耳之精明何故亦以血言曰醫家以耳屬腎精¶
　血盛則聽聰精血耗則耳聵矣氣為魂血為魄故骨¶
　肉歸於地隂為野土若夫魂氣則無不之也廣云是¶
　以易中説逰魂為變曰易中又却只説一邉精氣為¶
<pb:KR3a0047_WYG_087-57b>¶
　物精氣聚則成物精氣散則氣為魂精為魄魂升為¶
　神魄降為鬼易只説那升者廣云如徂落之義則是¶
　兼言之曰然廣云今愚民於村落杜撰立一神祠合¶
　衆以禱之其神便靈曰可知衆心之所輻湊處便自¶
　暖故便有一箇靈底道理所以祭神多用血肉者盖¶
　要得藉他之生氣耳聞蜀中灌口廟一年嘗殺數萬¶
　頭羊州府亦頼此一項税羊錢用又如古人釁鐘釁¶
　龜之意皆是如此廣云人心聚處便有神故古人郊¶
<pb:KR3a0047_WYG_087-58a>¶
　則天神格廟則人鬼享亦是此理曰固是但古人之¶
　意正故其神亦正後世人心先不正了故所感無由¶
　得正因言古人祭山川只是設壇位以祭之祭時便¶
　有祭了便無故不䙝瀆後世却先立箇廟貌如此所¶
　以反致惑亂人心倖求非望無所不至廣因言今日¶
　淫祠之非禮與釋氏之所以能服鬼神之類曰人心¶
　苟正表裏洞達無纎毫私意可以對越上帝則鬼神¶
　焉得不服故曰思慮未起鬼神莫知又曰一心定而¶
<pb:KR3a0047_WYG_087-58b>¶
　鬼神服(廣/)¶
問其氣發揚於上為昭明焄蒿悽愴此百物之精也神¶
　之著也如何曰神氣屬陽故謂之人精魄屬隂故謂¶
　之鬼然方其生也而隂陽之理已附其中矣又曰今¶
　且未要理㑹到鬼神處大凡理只在人心此心一定¶
　則萬理畢見亦非能自見也心苟是矣試一察之則¶
　是是非非自然别得且如惻隱羞惡辭讓是非固是¶
　良心苟不存養則發不中節顛倒錯亂便是私心又¶
<pb:KR3a0047_WYG_087-59a>¶
　問既加存養則未發之際不知如何曰未發之際便¶
　是中便是敬以直内便是心之本體又問於未發之¶
　際欲加識别使四者各有著落如何曰如何識别也¶
　只存得這物事在這裏便恁地涵養將去既熟則其¶
　發見自不差所以伊川説德無常師主善為師善無¶
　常主協於克一須是協一方得問善字不知主何而¶
　言曰這只主良心(道/夫)¶
問聖人凡言鬼神皆只是以理之屈伸者言也至言鬼¶
<pb:KR3a0047_WYG_087-59b>¶
　神禍福凶吉等事亦只是以理言盖人與鬼神天地¶
　同此一理而理則無有不善人能順理則吉逆理則¶
　凶於其禍福亦然豈謂天地鬼神一一下降於人哉¶
　如書稱天道福善禍淫易言鬼神害盈而福謙亦只¶
　是這意思祭義宰我曰吾聞鬼神之名不知其所謂¶
　孔子曰氣也者神之盛也魄也者鬼之盛也又曰衆¶
　生必死死必歸土是之謂鬼骨肉斃於下隂為野土¶
　其氣發揚於上為昭明焄蒿悽愴百物之精神之著¶
<pb:KR3a0047_WYG_087-60a>¶
　也魄既歸土此則不問其曰氣曰精曰昭明又似有¶
　物矣既只是理則安得有所謂氣與昭明者哉及觀¶
　禮運論祭祀則曰以嘉魂魄是謂合莫注謂莫無也¶
　又曰上通無莫此説又似與祭義不合曰如子所論¶
　是無鬼神也鬼神固是以理言然亦不可謂無氣所¶
　以先王祭祀或以燔燎或以鬰鬯以其有氣故以類¶
　求之爾至如禍福吉凶之事則子言是也(謨/)¶
　　　　哀公問¶
<pb:KR3a0047_WYG_087-60b>¶
哀公問中訪字去聲讀只是方字山東人呼方字去聲¶
　漢書中説文帝舅駟釣處上文云訪髙后時即山東¶
　音也其義只是方字(按此篇無訪字乃/録誤當攷○僴)¶
　　　　仲尼燕居¶
領惡全好楊至之記云領管領使之不得動又云領治¶
　也治去其惡也(節/)¶
　　　　孔子閒居¶
禮記耆欲將至有開必先家語作有物將至其兆必先¶
<pb:KR3a0047_WYG_087-61a>¶
　却是疑有物訛為耆欲其兆訛為有開故耆下日亦¶
　似有開上門亦似兆若説耆欲則又成不好底意(義/剛)¶
　　　　表記¶
朝極辨不繼之以倦辨治也(泳/)¶
問君子莊敬日强是志强否曰志也强體力也强今人¶
　放肆則日怠惰一日那得强伊川云人莊敬則日就¶
　規矩莊敬自是耐得辛苦自不覺其日就規矩也(㝢/)¶
禮記與仁同過之言説得大巧失於迫切(人/傑)¶
<pb:KR3a0047_WYG_087-61b>¶
問表記伊川曰禮記多有不純處如至孝近乎王至弟¶
　近乎覇直是可疑如此則王無兄覇無父也曰表記¶
　言仁有數義有長短大小此亦有未安處今且只得¶
　如注説(去/偽)¶
問鄉道而行中道而廢其意安在曰古人只恁地學將¶
　去有時到(方子録/作倒)了也不定今人便筭時度日去計¶
　功效又問詩之正意仰字當重㸔夫子之言行字當¶
　重㸔曰不是髙山景行又仰箇什麽又行箇什麽髙¶
<pb:KR3a0047_WYG_087-62a>¶
　山景行便是那仁(至○方/子同)¶
　　　　深衣¶
具父母衣純以青偏親既無明文亦當用青也繢者可¶
　以青純畫雲雲字見沈存中筆談(必/大)¶
深衣用䖍布但而今䖍布亦未依法當先有事其縷無¶
　事其布方未經布時先砑其縷非織了後砑也衣服¶
　當適於體康節向温公説某今人著今之服亦未是¶
　(泳/)¶
<pb:KR3a0047_WYG_087-62b>¶
　　　　鄉飲酒¶
鄉飲酒義三讓之義注䟽以為月三日而成魄魄三月¶
　而成時之義不成文理説倒了他和書哉生魄也不¶
　曾曉得然亦不成譬喻或云當作月三日而成明乃¶
　是(泳/)¶
鄉飲酒禮堂上主客列兩邉主人一拜客又答一拜又¶
　拜一拜又答一拜却不交拜又也皆北向拜不相對¶
　不知是如何某赴省試時衆士人拜知舉知舉受拜¶
<pb:KR3a0047_WYG_087-63a>¶
　了却在堂上令衆人少立使人大喝云知舉答拜方¶
　拜二拜是古拜禮猶有存者近年問人則便已交拜¶
　是二三十年間此禮又失了(賀/孫)¶
明州行鄉飲酒禮其儀乃是髙抑崇撰如何不曾㸔儀¶
　禮只將禮記鄉飲酒義做這文字似乎編入國史實¶
　録果然是貽笑千古者也儀禮有拜迎拜至拜送拜¶
　既拜送謂迎賔拜至謂至階拜送謂既酌酒送酒也¶
　拜既卒爵而拜也此禮中四節如此今其所定拜送¶
<pb:KR3a0047_WYG_087-63b>¶
　乃是送客拜兩拜客去又拜兩拜謂之拜既豈非大¶
　可笑禮既飲左執爵祭脯醢所以左執爵者謂欲用¶
　右手取脯醢從其便也他却改祭脯醢作薦脯醢自¶
　教一人在邊進脯醢右手自無用却將左手只管把¶
　了爵將右順便手却縮了是可笑否(賀/孫)¶
紹興初為鄉飲酒禮朝廷行下一儀制極乖陋此時乃¶
　髙抑崇為禮官㸔他為慎終喪禮是煞㸔許多文字¶
　如儀禮一齊都考得仔細如何定鄉飲酒禮乃如此¶
<pb:KR3a0047_WYG_087-64a>¶
　踈繆更不識著儀禮只把禮記鄉飲酒義鋪排教人¶
　行且試舉一項如鄉飲酒文云拜至拜洗拜受拜送¶
　拜既拜至乃是賔升主人阼階上當楣北面再拜謝¶
　賔至堂是為拜至主人既洗酌卒洗升賔拜洗是為¶
　拜洗主人取爵實之獻賔賔西階上拜是為拜受若¶
　拜送乃是賔進受爵主人阼階上拜如今云送酒是¶
　為拜送爵賔復西階上位方有拜告㫖拜執爵及酢¶
　主人之禮他乃將拜送作送之門外再拜為拜送門¶
<pb:KR3a0047_WYG_087-64b>¶
　外兩拜了又兩拜為拜既不知如何恁地不仔細拜¶
　既爵亦只是堂上禮又曰古禮㸔説許多節目若甚¶
　繁縟到得行時節只頃刻可了以舊時所行鄉飲酒¶
　㸔之煞見得不費時節又曰開元禮煞可看唯是五¶
　禮新儀全然不是當時做這文字時不曾用得識禮¶
　底人只是胡亂變易古文白撰全不考究天子乘車¶
　古者君車將駕則僕御執䇿立於馬前既効駕君雖¶
　未升僕御者先升則奮衣由右上以君位在左故避¶
<pb:KR3a0047_WYG_087-65a>¶
　君空位五禮新儀却漏了僕人登車一項至駐車處¶
　却有僕人下車之文這是一處錯他處都錯了又云¶
　五禮新儀固未是至如今又皆不理㑹如朝報上云¶
　執綏官則是無僕人之禮古者執綏自是執綏僕人¶
　乃是受綏如何今却以執綏官代僕人兼古者有敬¶
　事則必式盖縁立於車上故憑衡式則是磬折是為¶
　致敬今却在車上用椅子坐則首與前衡髙下不多¶
　若憑手則是傲慢這般所在都不是如所謂僕人乃¶
<pb:KR3a0047_WYG_087-65b>¶
　立於車柱之外後角又恐立不住却以采帛繫於柱¶
　上都不成模様兼前面乃以内侍二人立於兩旁是¶
　大非禮同子參乘袁絲變色豈有以内侍同載而前¶
　後皆安之眼前事纔拈一件起來勘當著所在便不¶
　成模様神宗嘗欲正此禮數王安石答以先理㑹得¶
　學問了這般事自有人出理㑹遂止如荆公門人陸¶
　農師自是煞能考禮渠後來却自不曾用他又曰婦¶
　人之拜據古樂府云出門長跪問故夫又云直身長¶
<pb:KR3a0047_WYG_087-66a>¶
　跪余正父云周禮有肅拜恐只是如今之俯首加敬¶
　而已不知夫人如何喪禮婦人唯舅之䘮則跪拜於¶
　他人又不知其拜如何古禮殘闕這般所在皆無可¶
　考(賀/孫)¶
　　　　鄉射¶
與為人後者不入與為人後者謂大宗已有後而小宗¶
　復為之後却無意思因言李光祖嘗為人後其家甚¶
　富其父母死竭家貲以葬之而光祖遂至於貧雖不¶
<pb:KR3a0047_WYG_087-66b>¶
　中節然意思却好(人/傑)¶
射中則得為諸侯不中則不得為諸侯此等語皆難信¶
　書謂庶頑讒説侯以明之然中間若有羿之能又如¶
　何以此分别恐大意略以射審定非專以此去取也¶
　(賀/孫)¶
射觀德擇人是凡與射者皆賢者可以助祭之類但更¶
　以射擇之如卜筮決事然其人賢不肖不是全用射¶
　擇之也小人更是㑹射今俗射有許多法與古法多¶
<pb:KR3a0047_WYG_087-67a>¶
　少别小人儘㑹學後之説者説得太過了謂全用此¶
　射以擇諸侯并助祭之人非也大率禮家説話多過¶
　了無殺合(揚/)¶
　　　　拾遺¶
古人祭酒於地祭食於豆間有版盛之卒食撤去(人/傑)¶
有體有俎(祭享體半邉也俎/以骨為斷○卓)¶
木豆為豆銅豆為登(登本作證/○道夫)¶
几是坐物有可以按手者如今之三清椅(明/作)¶
<pb:KR3a0047_WYG_087-67b>¶
門是外門雙扇户是室中之户隻扇觀儀禮中可見(義/剛)¶
王出户則宗祝隨之出門則巫覡隨之(文/蔚)¶
天子視學以齒嘗為臣者弗臣或疑此句未純恐其終¶
　使人不臣如蔡卞之扶植王安石也曰天子自有尊¶
　師重道之意亦豈可遏只為蔡卞是小人王安石未¶
　為大賢蔡卞只是扶他以證其邪説故喫人議論如¶
　了翁論他也是若真有伊周之德雖是故臣稍加尊¶
　敬亦何害天子入學父事三老兄事五更便是以齒¶
<pb:KR3a0047_WYG_087-68a>¶
　不臣之也如或人之論則廢此禮可也¶
　¶
　¶
　¶
　¶
　¶
　¶
　¶
<pb:KR3a0047_WYG_087-68b>¶
　¶
　¶
　¶
　¶
　¶
　¶
　¶
　朱子語類卷八十七¶
