# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:39.076390
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷七十二
<pb:KR3a0047_WYG_072-1a>¶
欽定四庫全書¶
　朱子語類卷七十二¶
　　易八¶
　　　　咸¶
否㤗咸恒損益既濟未濟此八卦首尾皆是一義如咸¶
　皆是感動之義之類咸内卦艮止也何以皆説動曰¶
　艮雖是止然咸有交感之義都是要動所以都說動¶
　卦體雖是動然才動便不吉動之所以不吉者以内¶
<pb:KR3a0047_WYG_072-1b>¶
　卦属艮也(僴/)¶
咸就人身取象看來便也是有些取象説咸上一畫如¶
　人口中三畫有腹背之象下有人脚之象艮就人身¶
　取象便也似如此上一陽畫有頭之象中二隂有口¶
　之象所以艮其輔扵五爻言之内卦以下亦有足象¶
　(礪/)¶
問本義以為柔上剛下乃自旅來旅之六五上而為咸¶
　之上六旅之上九下而為咸之九五此謂柔上剛下¶
<pb:KR3a0047_WYG_072-2a>¶
　與程傳不同先生問所以不同何也銖曰易中自有¶
　卦變耳曰須知程子説有不通處必著如卦變説方¶
　見得下落此等䖏當録出看(銖/)¶
山上有澤咸當如伊川說水潤土燥有受之義又曰土¶
　若不虚如何受得又曰上兊下艮兊上缺有澤口之¶
　象兊下二陽畫有澤底之象艮上一畫陽有土之象¶
　下二隂畫中虚便是渗水之象(礪/)¶
問君子以虚受人伊川注云以量而容之擇交而受之¶
<pb:KR3a0047_WYG_072-2b>¶
　以量莫是要著意容之否曰非也以量者乃是随我¶
　量之大小以容人便是不虚了又問貞吉悔亡易傳¶
　云貞者虚中無我之謂本義云貞者正而固不同何¶
　也曰某尋常觧經只要依訓詁説字如貞字作正而¶
　固仔細玩索自有滋味若曉得正而固則虚中無我¶
　亦在裏靣又問憧憧往來朋從爾思莫是此感彼應¶
　憧憧是添一箇心否曰往來固是感應憧憧是一心¶
　方欲感他一心又欲他來應如正其義便欲謀其利¶
<pb:KR3a0047_WYG_072-3a>¶
　明其道便欲計其功又如赤子入井之時此心方怵¶
　惕要去救他又欲他父母道我好這便是憧憧底病¶
　(僴/)¶
厚之問憧憧往來朋從爾思曰往來自不妨天地間自¶
　是往來不絶只不合著憧憧了便是私意(德明錄云/如暑往寒)¶
　(來日往月來皆是常理/只著个憧憧字便閙了)又問明道云莫若廓然而大¶
　公物來而順應如何曰廓然大公便不是憧憧物來¶
　順應便不是朋從爾思此只是比而不周周而不比¶
<pb:KR3a0047_WYG_072-3b>¶
　之意這一段舊看易惑人近來看得節目極分明(可/學)¶
往來是感應合當底憧憧是私感應自是當有只是不¶
　當私感應耳(淵/)¶
憧憧往來朋從爾思聖人未嘗不教人思只是不可憧¶
　憧這便是私了感應自有箇自然底道理何必思他¶
　若是義理却不可不思(淵/)¶
問咸傳之九四説虛心貞一處全似敬曰盖嘗有語曰¶
　敬心之貞也(方/)¶
<pb:KR3a0047_WYG_072-4a>¶
易傳言感應之理咸九四盡矣(方/)¶
問伊川觧屈伸往來一段以屈伸為感應屈伸之與感¶
　應若不相似何也曰屈則感伸伸則感屈自然之理¶
　也今以鼻息觀之出則必入出感入也入則必出入¶
　感出也故曰感則有應應復為感所感復有應屈伸¶
　非感應而何(洽/)¶
或問易傳說感應之理曰如日往則感得那月來月往¶
　則感得那日來寒往則感得那暑來暑往則感得那¶
<pb:KR3a0047_WYG_072-4b>¶
　寒來一感一應一往一來其理無窮感應之理是如¶
　此曰此以感應之理言之非有情者云有動皆為感¶
　似以有情者言曰父慈則感得那子愈孝子孝則感¶
　得那父愈慈其理亦只一般(文/蔚)¶
問易傳言有感必有應是如何曰凡在天地間無非感¶
　應之理造化與人事皆是且如雨暘雨不成只管雨¶
　便感得箇暘出來暘不成只管暘暘已是應處又感¶
　得雨來是感則必有應所應復為感寒暑晝夜無非¶
<pb:KR3a0047_WYG_072-5a>¶
　此理如人夜睡不成只管睡至曉須著起來一日運¶
　動向晦亦須當息凡一死一生一出一入一往一來¶
　一語一黙皆是感應中人之性半善半惡有善則有¶
　惡古今天下一盛必有一衰聖人在上兢兢業業必¶
　日保治及到衰廢自是整頓不起終不成一向如此¶
　必有興起時節唐貞觀之治可謂甚盛至中間武后¶
　出來作壞一畨自恁地塌塌底去至五代衰微極矣¶
　國之紀綱國之人才舉無一足恃一旦聖人勃興轉¶
<pb:KR3a0047_WYG_072-5b>¶
　動一世天地為之豁開仁宗時天下稱太平眼雖不¶
　得見想見是太平然當時灾異亦數有之所以馴至¶
　後來之變亦是感應之常如此又問感應之理扵學¶
　者工夫有用䖏否曰此理無乎不在如何學者用不¶
　得精義入神以致用也利用安身以崇德也亦是這¶
　道理研精義理扵内所以致用扵外利用安身扵外¶
　所以崇德扵内横渠此處説得更好精義入神事豫¶
　吾内求利吾外利用安身素利吾外致飬吾内此㡬¶
<pb:KR3a0047_WYG_072-6a>¶
　句親切正學者用功處(㝢/)¶
林一之問凡有動皆為感感則必有應曰如風來是感¶
　樹動便是應樹拽又是感下靣物動又是應如晝極¶
　必感得夜來夜極又便感得晝來曰感便有善惡否¶
　曰自是有善惡曰何謂心無私主則有感皆通曰心¶
　無私主不是溟涬沒理㑹也只是公善則好之惡則¶
　惡之善則賞之惡則刑之此是聖人至神之化心無¶
　私主如天地一般寒則徧天下皆寒熱則徧天下皆¶
<pb:KR3a0047_WYG_072-6b>¶
　熱便是有感皆通曰心無私主最難曰只是克去已¶
　私便心無私主若心有私主只是相契者應不相契¶
　者則不應如好讀書人見讀書便愛不好讀書人見¶
　書便不愛(淳/)¶
器之問程子説感通之理曰如晝而夜夜而復晝循環¶
　不窮所謂一動一静互為其根皆是感通之理木之¶
　問所謂天下之理無獨必有對便是這話否曰便是¶
　天下事那件無對来隂與陽對動與静對一物便與一¶
<pb:KR3a0047_WYG_072-7a>¶
　理對君可謂尊矣便與民為對人説碁盤中間一路¶
　無對某說道便與許多路為對因舉寒往則暑來暑¶
　往則寒來與屈伸消長之説邵氏擊壤集云上下四¶
　方謂之宇古往今來謂之宙因說易咸感處伊川說¶
　得未備往來自還他有自然之理惟正静為主則吉¶
　而悔亡至扵憧憧則私為主而思慮之所及者朋從¶
　所不及者不朋從矣是以事未至則迎之事已過則¶
　將之全掉脱不下今人皆病扵無公平之心所以事¶
<pb:KR3a0047_WYG_072-7b>¶
　物之來少有私意雜焉則陷扵所偏重矣(木/之)¶
趙致道問感通之理曰感是事來感我通是自家受他¶
　感處之意(時/舉)¶
問程子說感應在學者日用言之則何如曰只因這一¶
　件事又生出一件事便是感與應因第二件事又生¶
　出第三件事第二件事又是感第三件事又是應如¶
　王文正公平生儉約家無姬妾自東封後真宗以太¶
　平宜共享令直省官為買妾公不樂有沈倫家鬻銀¶
<pb:KR3a0047_WYG_072-8a>¶
　器花藍火筒之屬公嚬蹙曰吾家安用此其後姬妾¶
　既具乃復呼直省官求前日沈氏銀器而用之此買¶
　妾底便是感買銀器底便是應(淳/)¶
繫辭觧咸九四據爻義看上文説貞吉悔亡貞字甚重¶
　程子謂聖人感天下如雨暘寒暑無不通無不應者¶
　貞而已矣所以感人者果貞矣則吉而悔亡盖天下¶
　本無二理果同歸矣何患乎殊塗果一致矣何患乎¶
　百慮所以重言何思何慮也如日月寒暑之往來皆¶
<pb:KR3a0047_WYG_072-8b>¶
　是自然感應如此日不往則月不來月不往則日不¶
　來寒暑亦然往來只是一般往來但憧憧之往來者¶
　患得患失既要感這箇又要感那箇便自憧憧忙亂¶
　用其私心而已屈伸相感而利生焉者有晝必有夜¶
　設使長長為晝而不夜則何以息夜而不晝安得有¶
　此光明春氣固是和好只有春夏而無秋冬則物何¶
　以成一向秋冬而無春夏又何以生屈伸往來之理¶
　所以必待迭相為用而後利所由生春秋冬夏只是¶
<pb:KR3a0047_WYG_072-9a>¶
　一箇感應所應復為感所感復為應也春夏是一箇¶
　大感秋冬則必應之而秋冬又為春夏之感以細言¶
　之則春為夏之感夏則應春而又為秋之感秋為冬¶
　之感冬則應秋而又為春之感所以不窮也尺蠖不¶
　屈則不可以伸龍蛇不蟄則不可以藏身今山林冬¶
　暖而蛇出者往往多死此即屈伸往來感應必然之¶
　理夫子因往來兩字説得許多大又推以言學所以¶
　内外交相養亦只是此理而已横渠曰事豫吾内求利¶
<pb:KR3a0047_WYG_072-9b>¶
　吾外素利吾外致飬吾内此下學所當致力處過此¶
　以上則不容計功所謂窮神知化乃飬盛自至非思¶
　勉所及此則聖人事矣(謨/)¶
或說貞吉悔亡憧憧往來朋從爾思云一往一來皆感¶
　應之常理也加憧憧焉則私矣此以私感彼以私應¶
　所謂朋從爾私非有感必通之道矣先生然之又問¶
　往來是心中憧憧然往來猶言往來扵懐否曰非也¶
　下文分明説日往則月來月往則日來寒往則暑來¶
<pb:KR3a0047_WYG_072-10a>¶
　暑往則寒來安得為心中之往來伊川說微倒了所¶
　以致人疑一往一來感應之常理也自然如此又問¶
　是憧憧扵往來之間否曰亦非也這箇只是對那日¶
　往則月來底説那箇是自然之往來此憧憧者是加¶
　私意不好底往來憧憧只是加一箇忙廹底心不䏻¶
　順自然之理猶言助長正心與計獲相似方往時又¶
　便要來方來時又便要往只是一箇忙又曰方做去¶
　時是往後靣來底是來如人耕種下種是往少間禾¶
<pb:KR3a0047_WYG_072-10b>¶
　生是來問憧憧往來如伯者以私心感人便要人應¶
　自然往來如王者我感之也無心而感其應我也無¶
　心而應周徧公溥無所私便是如此否曰也是如此¶
　又問此以私而感恐彼之應者非以私而應只是應¶
　之者有限量否曰也是以私而應如自家以私惠及¶
　人少間被我之惠者則以我為恩不被我之惠者則¶
　不以我為恩矣王者之感如云王用三驅失前禽去¶
　者不以為恩獲者不以為怨如此方是公正無私心¶
<pb:KR3a0047_WYG_072-11a>¶
　又問天下何思何慮人固不能無思慮只是不可加¶
　私心欲其如此否曰也不曾教人不得思慮只是道¶
　理自然如此感應之理本不消思慮空費思量空費¶
　計較空費安排都是枉了無益扵事只順其自然而¶
　已因問某人在位當日之失便是如此不能公平其¶
　他翕受敷施毎廣坐中見有這邉人即加敬與語其¶
　他皆不顧以至差遣之屬亦有所偏重此其所以收¶
　怨而召禍也曰這事便是難說今只是以成敗論人¶
<pb:KR3a0047_WYG_072-11b>¶
　不知當日事勢有難處者若論大勢則九分九釐須¶
　還時節或其人見識之深淺力量之廣狹病却在此¶
　以此而論却不是前軰有云牢籠之事吾不為也若¶
　必欲人人靣分上說一般話或慮其人不好他日或¶
　為吾患遂委曲牢籠之此却是憧憧往來之心與人¶
　說話或偶然與這人話未終因而不暇及其他如何¶
　逐人靣分問勞他得李文靖為相嚴毅端重毎見人¶
　不交一談或有諫之者公曰吾見豪俊跅弛之士其¶
<pb:KR3a0047_WYG_072-12a>¶
　議論尚不足以起發人意今所謂通家子弟毎見我¶
　語言進退之間尚周章失措此等有何識見而足與¶
　語徒亂人意耳王文正吕文穆皆如此不害為賢相¶
　豈必人人皆與之語耶宰相只是一箇進賢退不肖¶
　若著一毫私心便不得前軰嘗言做宰相只要辦一¶
　片心辦一䨇眼心公則能進賢退不肖眼眀則能識¶
　得那箇是賢那箇是不肖此兩言說盡做宰相之道¶
　只怕其所好者未必真賢其所惡者未必真不肖耳¶
<pb:KR3a0047_WYG_072-12b>¶
　若真箇知得更何用牢籠且天下之大人才之衆可¶
　人人牢籠之耶或問如一様小人渉歴既多又未有¶
　過失自家明知其不肖将安所措之曰只恐居其位¶
　不乆若乆少間此等小人自然退聽不容他出來也¶
　今之為相者朝夕疲精神扵應接書簡之間更何暇¶
　理㑹國事世俗之論遂以此為相業然只是牢籠人¶
　住在那裏今日一見明日一請或住半年周嵗或住¶
　数月必不得已而後與之其人亦以為宰相之顧我¶
<pb:KR3a0047_WYG_072-13a>¶
　厚令我得好差遣而去賢愚同滯舉世以為當然有¶
　一人焉畧欲分别善惡杜絶干請分諸闕扵部中已¶
　得以免應接之煩稍留心國事則人争非之矣且以¶
　當日所用之才觀之固未能皆賢然比之今日為如¶
　何今日之謗議者皆昔之遭擯棄之人也其論固何¶
　足信(此下逸/兩句)若牢籠得一人則所謂小人者豈止此¶
　一人與一人則千百皆怨矣且吾欲牢籠之能保其¶
　終不畔已否已往之事可以鍳矣如公之言却是憧¶
<pb:KR3a0047_WYG_072-13b>¶
　憧往來之心也其人之失處却不在此却是他未䏻¶
　真知賢不肖之分耳或曰如某人者也有文采也廉¶
　潔豈可棄之耶曰公欲取賢才耶取文采耶且其亷¶
　一已之事耳何足以救其利口覆邦家之禍哉今世¶
　之人見識一例低矮所論皆卑某嘗説須是盡吐瀉¶
　出那肚裏許多鏖糟惡濁底見識方畧有進處譬如¶
　人病傷寒在上則吐在下則瀉如此方得病除或曰¶
　近日諸公多有為持平之說者如何曰所謂近時惡¶
<pb:KR3a0047_WYG_072-14a>¶
　濁之論此是也不成議論某嘗說此所謂平者乃大¶
　不平也不知怎生平得僴問張文定說元祐某人建¶
　議欲為調停之說者云但能内君子而外小人天下¶
　自治何必深治之哉此能體天理人欲者也此語亦¶
　似持平之論如何曰文定未必有此論然小人亦有¶
　数般様若一様可用底也須用或有事勢危急翻轉¶
　後其禍不測或只得隠忍權以濟一時之急耳然終¶
　非常法也明道當初之意便是如此欲使諸公用熈¶
<pb:KR3a0047_WYG_072-14b>¶
　豐執政之人與之共事令變熈豐之法或他日事翻¶
　則其罪不獨在我他正是要使術然亦拙謀諺所謂¶
　掩目捕雀我却不見雀不知雀却看見我你欲以此¶
　術制他不知他之術更髙你在所以後來温公留章¶
　子厚欲與之共變新法卒至簾前悖詈得罪而去章¶
　忿呌曰他日不能陪相公喫劍得便至如此無可平¶
　之理盡是拙謀某嘗說今世之士所謂巧者是大拙¶
　無有能以巧而濟者都是枉了空費心力只有一箇¶
<pb:KR3a0047_WYG_072-15a>¶
　公平正大行將去其濟不濟天也古人間有如此用¶
　術而成者都是偶然不是他有意智要之都不消如¶
　此決定無益張子房號為有意智者以今觀之可謂¶
　甚踈如勸帝與項羽和而反兵伐之此成甚意智只¶
　是他命好使一畨了第二畨又被他使得勝又曰古¶
　人做得成者不是他有智只是偶然只有一箇正其¶
　誼不謀其利明其道不計其功其他費心費力用智¶
　用數牢籠計較都不濟事都是枉了又曰本朝以前¶
<pb:KR3a0047_WYG_072-15b>¶
　宰相見百官皆以班見國忌拈香歸來回班以見宰¶
　相見時有刻數不知過幾刻便喝相公尊重用屏風¶
　攔斷也是省事攔截了㡬多干請私曲底事某舊見¶
　陳魏公湯進之為相時那時猶無甚人相見毎見不¶
　過五六人十数人他也随官之崇卑做兩畨請今則¶
　不勝其多為宰相者毎日只了得應接更無心理㑹¶
　國事如此者謂之有相業有精神秦㑹之也是㑹做¶
　嚴毅尊重不妄發一談其答人書只是数字今宰相¶
<pb:KR3a0047_WYG_072-16a>¶
　荅人書剗地(闕/)　詳盡人皆翕然稱之只是不曾見¶
　已前事只見後來習俗遂以為例其有不然者便羣¶
　起非之矣温公作相日有一客位榜分作三項云訪¶
　及諸君若覩朝政闕遺庻民疾苦欲進忠言請以奏¶
　牘聞扵朝廷某得與同僚商議擇可行者取㫖行之¶
　若但以私書寵喻終無所益若光身有過失欲賜規¶
　正則可以通書簡分付吏人傳入光得内自省訟佩¶
　服改行至扵理㑹官職差遣理雪罪名凡干身計並¶
<pb:KR3a0047_WYG_072-16b>¶
　請一靣進状光得與朝省衆官公議施行若在私第¶
　垂訪不請語及此皆前軰做處又曰伊川云狥俗雷¶
　同不喚做随時惟&KR0202;毅特立乃随時也而今人見識¶
　低只是狥流俗之論流俗之論便以為是是可歎也¶
　公們只是見那向時不得差遣底人説他自是怨他¶
　若教公去做看方見得難且如有兩人焉自家平日¶
　以一人為賢一人為不肖若自家執政定不肯捨其¶
　賢而舉其不肖定是舉其賢而捨其不肖若舉此一¶
<pb:KR3a0047_WYG_072-17a>¶
　人則彼一人怨必矣如何盡要他説好得只怕自家¶
　自認不破賢者却以為不肖不肖者却以為賢如此¶
　則乖若認得定何害又有一様人底半間不界可進¶
　可退自家却以此為賢以彼為不肖此尤難認便是¶
　難又曰舜有大功二十以其舉十六相而去四凶也¶
　若如公言却是舜有大罪二十矣(僴/)¶
問咸之九五傳曰感非其所見而說者此是任貞一之¶
　理則如此曰武王不泄邇不㤀逺是其心量該遍故¶
<pb:KR3a0047_WYG_072-17b>¶
　周流如此是此義也(方/)¶
　　　　恒¶
恒是箇一條物事徹頭徹尾不是尋常字古字作恒其¶
　說象一隻船兩頭靠岸可見徹頭徹尾(植/)¶
履之問常非一定之謂一定則不能恒矣曰物理之始¶
　終變易所以為恒而不窮然所謂不易者亦須有以¶
　變通乃能不窮如君尊臣卑分固不易然上下不交¶
　也不得父子固是親親然所謂命士以上父子皆異¶
<pb:KR3a0047_WYG_072-18a>¶
　宫則又有變焉惟其如此所以為恒論其體則終是¶
　恒然體之常所以為用之變用之變乃所以為體之¶
　恒(道/夫)¶
恒非一定之謂故晝則必夜夜而復晝寒則必暑暑而¶
　復寒若一定則不能常也其在人冬日則飲湯夏日¶
　則飲水可以仕則仕可以止則止今日道合便從明¶
　日不合則去又如孟子辭齊王之金而受薛宋之餽¶
　皆随時變易故可以為常也(道/夫)¶
<pb:KR3a0047_WYG_072-18b>¶
能常而後能變能常而不已所以能變及其變也常亦¶
　只在其中伊川却說變而後能常非是(僴/)¶
正便䏻乆天地之道恒乆而不已這箇只是說乆(淵/)¶
物各有箇情有箇人在此決定是有那羞惡惻隠是非¶
　辭讓之情性只是箇物事情却多般或起或滅然而¶
　頭靣却只一般長長恁地這便是觀其所恒而天地¶
　萬物之情可見之義乃若其情只是去情上面看(淵/)¶
叔重說浚恒貞凶恐是不安其常而深以常理求人之¶
<pb:KR3a0047_WYG_072-19a>¶
　象程氏所謂守常而不能度勢之意固未見有不安¶
　其常之象只是欲深以常理求人耳(時/舉)¶
問恒其德貞婦人吉夫子凶徳指六謂常其柔順之徳¶
　固貞矣然此婦人之道非夫子之義盖婦人從一而¶
　終以順為正夫子則制義者也若從婦道則凶曰固¶
　是如此然須看得象占分明六五有恒其徳貞之象¶
　占者若婦人則吉夫子則凶大底看易須是曉得象¶
　占分明所謂吉凶者非爻之能吉凶爻有此象而占¶
<pb:KR3a0047_WYG_072-19b>¶
　者視其徳而有吉凶耳且如此爻不是既為婦人又¶
　為夫子只是有恒其德貞之象而以占者之德為吉¶
　凶耳又如恒固能亨而無咎然必占者能乆扵其道¶
　方亨而無咎又如九三不恒其徳非是九三能不恒¶
　其德乃九三有此象耳占者遇此雖正亦吝若占者¶
　能恒其徳則無羞吝(銖/)¶
　　　　遯¶
問遯卦遯字雖是逃隠大抵亦取逺去之意天上山下¶
<pb:KR3a0047_WYG_072-20a>¶
　相去甚遼絶象之以君子逺小人則君子如天小人¶
　如山相絶之義須如此方得所以六爻在上漸逺者¶
　愈善也曰恁地推亦好此六爻皆是君子之事(學/履)¶
問遯亨遯而亨也分明是說能遯便亨下更說剛當位¶
　而應與時行也是如何曰此其所以遯而亨也隂方¶
　微為他剛當位而應所以能知時而遯是能與時行¶
　不然便是與時背也(礪/)¶
問小利貞浸而長也是見其浸長故設戒令其貞正且¶
<pb:KR3a0047_WYG_072-20b>¶
　以寛君子之患然亦是他之福曰是如此此與否初¶
　二両爻義相似(僴/)¶
問小利貞以彖辭小利貞浸而長也之語觀之則小當¶
　為隂柔小人(如小往大來小/過小畜之小)言君子能遯則亨小人¶
　則利扵守正不可以浸長之故而浸迫扵陽也此與¶
　程傳遯者隂之始長君子知微故當深戒而聖人之¶
　意未遽已故有與時行小利貞之教之意不同曰若¶
　如程傳所言則於剛當位而應與時行也之下當云¶
<pb:KR3a0047_WYG_072-21a>¶
　止而健隂進而長故小利貞今但言小利貞浸而長¶
　也而不言隂進而長則小指隂小之小可知况當遯¶
　去之時事勢已有不容正之者程説雖善而有不通¶
　矣又問遯尾厲勿用有攸徃者言不可有所徃但當¶
　晦處静俟耳此意如何曰程傳作不可徃謂不可去¶
　也言遯已後矣不可徃徃則危徃既危不若不徃之¶
　為無灾某切以為不然遯而在後尾也既已危矣豈¶
　可更不徃乎若作占辭看尤分眀先生又言執之用¶
<pb:KR3a0047_WYG_072-21b>¶
　黄牛之革莫之勝説此言象而占在其中六二亦有¶
　此徳也説(吐活/反)九四君子吉小人否(方九反/○銖)¶
伊川説小利貞云尚可以有為隂已浸長如何可以有¶
　為所説王允謝安之於漢晉恐也不然王允是筭殺¶
　了董卓謝安是乗桓温之老病皆是他衰㣲時節不¶
　是浸長之時也兼他是大臣亦如何去此為在下位¶
　有為之兆者則可以去大臣任國安危君在與在君¶
　亡與亡如何去又曰王允不合要盡殺涼州兵所以¶
<pb:KR3a0047_WYG_072-22a>¶
　致敗(礪/)¶
遯尾厲到這時節去不迭了所以危厲不可有所徃只¶
　得看他如何賢人君子有這般底多(淵/)¶
問畜臣妾吉伊川云待臣妾之道君子之待小人亦不¶
　如是如何曰君子小人更不可相對更不可與相接¶
　若臣妾是終日在自家脚手頭若無以係之則望望¶
　然去矣又曰易中詳識物情備極人事都是實有此¶
　事今學者平日只在燈牕下習讀不曾應接世變一¶
<pb:KR3a0047_WYG_072-22b>¶
　旦讀此皆看不得某舊時也如此即管讀得不相入¶
　所以常説易難讀(礪/)¶
問九五嘉遯以陽剛中正漸向遯極故為嘉美未是極¶
　處故戒以貞正則吉曰是如此便是剛當位而應處¶
　是去得恰好時節小人亦未嫌自家只是自家合去¶
　莫見小人不嫌却與相接而不去便是不好所以戒¶
　他貞正(礪/)¶
　　　　大壯¶
<pb:KR3a0047_WYG_072-23a>¶
問大壯大者正與正大不同上大字是指陽下正大是¶
　説理曰亦縁上面有大者正一句方説此(學/履)¶
大壯利貞利於正也所以大者以其正也既正且大則¶
　天地之情不過於此(燾/)¶
問雷在天上大壯君子以非禮弗履伊川云云其義是¶
　否曰固是君子之自治須是如雷在天上恁地威嚴¶
　猛烈方得若半上落下不如此猛烈果決濟得甚事¶
　(僴/)¶
<pb:KR3a0047_WYG_072-23b>¶
或問伊川自勝者為强之説如何曰雷在天上是甚威¶
　嚴人之克已能如雷在天上則威嚴果決以去其惡¶
　而必於為善若半上落下則不濟事何以為君子須¶
　是如雷在天上方能克去非禮(燾/)¶
此卦如九二貞吉只是自守而不進九四藩決不羸壯¶
　于大輿之輹却是有可進之象此卦爻之好者盖以¶
　陽居隂不極其剛而前遇二隂有藩決之象所以為¶
　進非如九二前有三四二陽隔之不得進也又曰䘮¶
<pb:KR3a0047_WYG_072-24a>¶
　羊于易不若作彊塲之易漢食貨志彊場之場正作¶
　昜盖後面有䘮羊于易亦同此義今本義所注只是¶
　從前所説如此只且仍舊耳上六取喻甚巧盖壯終¶
　動極無可去處如羝羊之角掛于藩上不能退遂然¶
　艱則吉者畢竟有可進之理但必艱始吉耳(銖/)¶
問大壯本好爻中所取却不好暌本不好爻中所取却¶
　好如六五對九二處非其位九四對上九本非相應¶
　都成好爻不知何故曰大壯便是過了才過便不好¶
<pb:KR3a0047_WYG_072-24b>¶
　如睽卦之類却是易之取爻多為占者而言占法取¶
　變爻便是到此處變了所以困卦雖是不好然其間¶
　利用祭祀之属却好問此正與羣龍无首利永貞一¶
　般曰然却是變了故如此(幹/)¶
此卦多説羊羊是兌之属季通説這箇是夹住底兌卦¶
　兩畫當一畫(淵/)¶
　　　　晉¶
康侯似説寜侯相似用錫馬之用只是箇虚字説他得¶
<pb:KR3a0047_WYG_072-25a>¶
　這箇物事(淵/)¶
晝日是那上卦離也晝日為之是此意(淵/)¶
問初六晉如摧如象也貞吉占辭曰罔孚裕無咎又是¶
　解上兩句恐貞吉説不眀故又曉之又問受兹介福¶
　于其王母指六五以為享先妣之吉占何也曰恐是¶
　如此盖周禮有享先妣之禮又問衆允悔亡曰衆允¶
　象也悔亡占也又問晉其角維用伐邑本義作伐其¶
　私邑程傳以為自治如何曰便是程傳多不肯説實¶
<pb:KR3a0047_WYG_072-25b>¶
　事皆以為取喻伐邑如墮費墮郈之類是也大抵今¶
　人説易多是見易中有此一語便以為通體事當如¶
　此不知當其時節地頭其人所占得者其象如何若¶
　果如今人所説則易之説有窮矣又如摧如愁如易¶
　中少有此字疑此爻必有此象但今不可曉耳(銖/)¶
晉六三如何見得為衆所信處既不中正衆方不信雖¶
　能信之又安能悔亡曰晉之時二隂皆欲上進三處¶
　地較近故二隂從之以進問如何得悔亡曰居非其¶
<pb:KR3a0047_WYG_072-26a>¶
　位本當有悔以其得衆故悔可亡(榦/)¶
問六五悔亡失得勿恤徃吉無不利伊川以為六以柔¶
　居尊位本當有悔以大眀而下皆順附故其悔亡下¶
　既同徳順附當推誠委任盡衆人之才通天下之志¶
　勿復自任其眀恤其失得如此而徃則吉而無不利¶
　此説是否曰便是伊川説得太深據此爻只是占者¶
　占得此爻則不必恤其失得而自亦無所不利耳如¶
　何説得人君既得同徳之人而委任之不復恤其失¶
<pb:KR3a0047_WYG_072-26b>¶
　得如此則蕩然無復是非而天下之事亂矣假使其¶
　所任之人或有作亂者亦将不恤之乎雖以堯舜之¶
　聖臯䕫益稷之賢猶云屢省乃成如何説既得同心¶
　同徳之人而任之則在上者一切不管而任其所為¶
　豈有此理且彼所為既失矣為上者如何不恤得聖¶
　人無此等説話聖人所説卦爻只是畧畧説過以為¶
　人當著此爻則大勢已好雖有所失得亦不必慮而¶
　自無所不利也聖人説得甚淺伊川説得太深聖人¶
<pb:KR3a0047_WYG_072-27a>¶
　所説短伊川解得長久之又云失得勿恤只是自家¶
　自作教是莫管他得失如士人發解做官這箇却必¶
　不得只得盡其所當為者而已如仁人正其誼不謀¶
　其利眀其道不計其功相似(僴/)¶
失得勿恤此説失也不須問他得也不須問他自是好¶
　猶勝負兵家之常云爾此卦六爻無如此爻吉(淵/)¶
晉上九剛進之極以伐私邑安能吉而無咎曰以其剛¶
　故可伐邑若不剛則不能伐邑矣但易中言伐邑皆¶
<pb:KR3a0047_WYG_072-27b>¶
　是用之於小若伐國則其用大矣(如髙宗伐/鬼方之類)維用伐¶
　邑則不可用之於大可知雖用以伐邑然亦必能自¶
　危厲乃可以吉而无咎過剛而能危厲則不至於過¶
　剛矣(榦/)¶
看伯豐與廬陵問荅内晉卦伐邑説曰晉上九貞吝吝¶
　不在克治正以其克治之難而言其合下有此吝耳¶
　貞吝之義諸義只云貞固守此則吝不應於此獨云¶
　於正道為吝也(㽦/)¶
<pb:KR3a0047_WYG_072-28a>¶
　　　　明夷¶
眀夷未是説闇之主只是説眀而被傷者乃君子也上¶
　六方是説闇君子出門庭言君子去闇尚逺可以得¶
　其本心而逺去文王箕子大槩皆是晦其眀然文王¶
　外柔順是本分自然做底箕子晦其眀又云艱是他¶
　那佯狂底意思便是艱難底氣象爻説貞而不言艱¶
　者盖言箕子則艱可見不必更言之(淵/)¶
君子用晦而眀晦地象眀日象晦則是不察察若晦而¶
<pb:KR3a0047_WYG_072-28b>¶
　不眀則晦得沒理㑹了故外晦而内必眀乃好(學/履)¶
眀夷初二二爻不取爻義曰初爻所傷地逺故雖傷而¶
　尚能飛問初爻比二爻似二爻傷得淺初爻傷得深¶
　曰非也初尚能飛但垂翼耳(榦/)¶
問眀夷曰下三爻皆説眀夷是眀而見傷者六四爻説¶
　者却以為是姦邪之臣先蠱惑其君心而後肆行於¶
　外殊不知上六是暗主六五却不作君説六四之與¶
　上六既非正應又不相比又况下三爻皆説眀夷是¶
<pb:KR3a0047_WYG_072-29a>¶
　好底何獨此爻却作不好説故某於此爻之義未詳¶
　但以意觀之六四居暗地尚淺猶可以得意而逺去¶
　故雖入於幽隠之處猶能獲眀夷之心于出門庭也¶
　故小象曰獲心意也上六不眀晦則是合下已是不¶
　眀故初登于天可以照四國而不免後入于地則是¶
　始于傷人之眀而終于自傷以墜其命矣吕原眀以¶
　為唐眀皇可以當之盖言始眀而終暗也(銖/)¶
　　　　家人¶
<pb:KR3a0047_WYG_072-29b>¶
問家人彖辭不盡取象曰注中所以但取二五不及他¶
　象者但只因彖傳而言耳大抵彖傳取義最精象中¶
　所取却恐有假合處(榦/)¶
問風自火出曰謂如一爐火必有氣衝上去便是風自¶
　火出然此只是言自内及外之意(燾○學履録云是/火中有風如一堆)¶
　(火在此氣自/薰蒸上出)¶
王假有家言到這裏方且得許多物事有妻有妾方始¶
　成箇家(淵/)¶
<pb:KR3a0047_WYG_072-30a>¶
問王假有家曰有家之有只是如夙夜浚眀有家亮采¶
　有邦之有謂有三徳者則夙夜浚眀於其家有六徳¶
　者則亮采於其邦有是虚字非如奄有四方之有也¶
　(銖/)¶
或問易傳云正家之道在於正倫理篤恩義今欲正倫¶
　理則有傷恩義欲篤恩義又有乖於倫理如何曰須¶
　是於正倫理處篤恩義篤恩義而不失倫理方可(柄/)¶
　　　　睽¶
<pb:KR3a0047_WYG_072-30b>¶
睽皆言始異終同之理(淵/)¶
問君子以同而異曰此是取兩象合體為同而其性各¶
　異在人則是和而不同之意盖其趨則同而所以為¶
　同則異如伯夷栁下恵伊尹三子所趨不同而其歸¶
　則一彖辭言睽而同大象言同而異在人則出處語¶
　黙雖不同而同歸於理講論文字為説不同而同於¶
　求合義理立朝論事所見不同而同於忠君本義所¶
　謂二卦合體者言同也而性不同者言異也以同而¶
<pb:KR3a0047_WYG_072-31a>¶
　異語意與用晦而眀相似大凡讀易到精熟後顛倒¶
　説来皆合不然則是死説耳又問睽卦無正應而同¶
　徳相應者何曰無正應所以為睽當睽之時當合者¶
　既離其離者却合也(銖/)¶
問君子以同而異作理一分殊看如何曰理一分殊是¶
　理之自然如此這處又就人事之異上説盖君子有¶
　同處有異處如所謂周而不比羣而不黨是也大抵¶
　易中六十四象下句皆是就人事之近處説不必深¶
<pb:KR3a0047_WYG_072-31b>¶
　去求他此處伊川説得甚好(學/履)¶
過舉程子睽之象君子以同而異解曰不能大同者亂¶
　常咈理之人也不能獨異者隨俗習非之人也要在¶
　同而能異爾又如今之言地理者必欲擇地之吉是¶
　同也不似世俗専以求富貴為事惑亂此心則異矣¶
　如士人應科舉則同也不曲學以阿世則異矣事事¶
　推去斯得其㫖(過/)¶
馬是行底物初間行不得後来却行得大率睽之諸爻¶
<pb:KR3a0047_WYG_072-32a>¶
　都如此多説先異而後同(淵/)¶
問睽見惡人其義何取曰以其當睽之時故須見惡人¶
　乃能无咎(榦/)¶
天合作而剃鬚也篆文天作丙而作而(淵/)¶
宗如同人于宗之宗(淵/)¶
載鬼一車等語所以差異者為他這般事是差異底事¶
　所以却把世間差異底眀之世間自有這般差異底¶
　事(淵/)¶
<pb:KR3a0047_WYG_072-32b>¶
　　　　蹇¶
蹇利西南是説坤卦分曉但不知從何挿入這坤卦来¶
　此須是箇變例聖人到這裏看見得有箇做坤底道¶
　理大率陽卦多自隂来隂卦多自陽来震是坤第一¶
　畫變坎是第二畫變艮是第三畫變易之取象不曾¶
　確定了他(淵/)¶
蹇無坤體只取坎中爻變如沈存中論五姓一般蹇利¶
　西南謂地也據卦體艮下坎上無坤而繇辭言地者¶
<pb:KR3a0047_WYG_072-33a>¶
　徃徃只取坎中爻變變則為坤矣沈存中論五姓自¶
　古無之後人既如此呼喚即便有義可推(淵/)¶
潘謙之書曰蹇與困相似君子致命遂志君子反身修¶
　徳亦一般殊不知不然象曰澤無水困是盡乾燥處¶
　困之極事無可為者故只得致命遂志若山上有水¶
　蹇則猶可進歩如山下之泉曲折多艱阻然猶可行¶
　故教人以反身修徳豈可以困為比只觀澤無水困¶
　與山下有水蹇二句便全不同(學履○/僴同)¶
<pb:KR3a0047_WYG_072-33b>¶
問徃蹇来譽曰来徃二字唯程傳言上進則為徃不進¶
　則為来説得極好今人或謂六四徃蹇来連是来就¶
　三九三徃蹇来反是来就二上六徃蹇来碩是来就¶
　五亦説得通但初六来譽則位居最下無可来之地¶
　其説不得通矣故不若程傳好只是不徃為佳耳(不/徃)¶
　(者守而不進故/不進則為米)諸爻皆不言吉盖未離乎蹇中也至¶
　上六徃蹇来碩吉却是蹇極有可濟之理既是不徃¶
　惟守於蹇則必得見九五之大人與共濟蹇而有碩¶
<pb:KR3a0047_WYG_072-34a>¶
　大之功矣(銖/)¶
問蹇九五何故為大蹇曰五是為蹇主凡人臣之蹇只¶
　是一事至大蹇須人主當之(礪/)¶
問大蹇朋来之義曰處九五尊位而居蹇之中所以為¶
　大蹇所謂遺大投艱于朕身人君當此則屈羣策用¶
　羣力乃可濟也(學履○/僴同)¶
　　　　解¶
先生舉無所徃其来復吉程傳以為天下之難已解而¶
<pb:KR3a0047_WYG_072-34b>¶
　安平無事則當修復治道正紀綱眀法度復先代眀¶
　王之治夫禍亂既平正合修眀治道求復三代之規¶
　模却只便休了兩漢以来人主還有理㑹正心誠意¶
　否須得人主如窮閻陋巷之士治心修身講眀義理¶
　以此應天下之務用天下之才方見次第因言神廟¶
　大有為之主勵精治道事事要理㑹過是時却有許¶
　多人才若専用眀道為大臣當大段有可觀眀道天¶
　資髙又加以學誠意感格聲色不動而事至立斷當¶
<pb:KR3a0047_WYG_072-35a>¶
　時用人參差如此亦是氣數舛逆(徳/明)¶
天地解而雷雨作隂陽之氣閉結之極忽然迸散出做¶
　這雷雨只管閉結了若不解散如何會有雷雨作小¶
　畜所以不能成雷雨者畜不極也雷便是如今一箇¶
　爆杖(淵/)¶
六居三大率少有好底負且乗聖人到這裏又見得有¶
　箇小人乗君子之器底象故又於此發出這箇道理¶
　来(淵/)¶
<pb:KR3a0047_WYG_072-35b>¶
問解而拇朋至斯孚曰四與初皆不得正四能解而拇¶
　者以四雖隂位而才則陽與初六隂柔則為有間所¶
　以能解去其拇故得陽剛之朋類至而相信矣(銖/)¶
射隼于髙墉聖人説易大槩是如此不似今人説底向¶
　来敬夫書與林艾軒云聖人説易却則恁地此却似¶
　説得易了(淵/)¶
　　　　損¶
二簋與簋貳字不同可見其義亦不同(淵/)¶
<pb:KR3a0047_WYG_072-36a>¶
懲忿如救火窒欲如防水(大/雅)¶
問懲忿窒慾忿怒易發難制故曰懲懲是戒於後慾之¶
　起則甚㣲漸漸到熾處故曰窒窒謂塞於初古人説¶
　情竇竇是罅隙須是塞其罅隙曰懲也不専是戒於¶
　後若是怒時也須去懲治他始得所謂懲者懲於今¶
　而戒於後耳窒亦非是真有箇孔穴去塞了但遏絶¶
　之使不行耳又曰山下有澤損君子以懲忿窒慾風¶
　雷益君子以見善則遷有過則改觀山之象以懲忿¶
<pb:KR3a0047_WYG_072-36b>¶
　觀澤之象以窒慾慾如汙澤然其中穢濁解汙染人¶
　須當填塞了如風之迅速以遷善如雷之奮發以改¶
　過廣云觀山之象以懲忿是如何曰人怒時自是恁¶
　突兀起来故孫權曰令人氣湧如山(廣/)¶
問山下有澤損君子以懲忿窒慾風雷益君子以見善¶
　則遷有過則改曰伊川将来相牽合説某不曉看来¶
　人自有遷善時節自有改過時節不必只是一件事¶
　某看来只是懲忿如摧山窒慾如填壑遷善如風之¶
<pb:KR3a0047_WYG_072-37a>¶
　迅改過如雷之烈又曰聖人取象亦只是箇大約彷¶
　彿意思如此若纔著言語窮他便有説不去時如後¶
　面小象若更教孔子添幾句也添不去(僴/)¶
酌損之在損之初下猶可以斟酌也(淵/)¶
問損卦三陽皆能益隂而二與上二爻則曰弗損益之¶
　初則曰酌損之何邪曰這一爻難解只得用伊川説¶
　又云易解得處少難解處多今且恁地説去到那占¶
　時又自别消詳有應處難立為定説也(學/履)¶
<pb:KR3a0047_WYG_072-37b>¶
三人行損一人三陽損一一人行得其友一陽上去換¶
　得一隂来(淵/)¶
或益之十朋之龜為句(淵/)¶
得臣无家猶言化家為國相似得臣有家其所得也小¶
　矣无家則可見其大(淵/)¶
問損卦下三爻皆損己益人四五兩爻是損己從人上¶
　爻有為人上之象不待損己而自有以益人曰下三¶
　爻無損己益人底意只是盛到極處去不得自是損¶
<pb:KR3a0047_WYG_072-38a>¶
　了四爻損其疾只是損了那不好了便自好五爻是¶
　受益也無損己從人底意(礪/)¶
　　　　益¶
問木道乃行程傳以為木字本益字之誤如何曰看来¶
　只是木字渙卦説乗木有功中孚説乗木舟虚以此¶
　見得只是木字又問或擊之曰或字衆無定主之辭¶
　言非但一人擊之也立心勿恒勿字只是不字非禁¶
　止之辭此處亦可疑且闕之(銖/)¶
<pb:KR3a0047_WYG_072-38b>¶
木道乃行不須改木字為益字只木字亦得見一朋友¶
　説有八卦之金木水火土有五行之金木水火土如¶
　乾為金易卦之金也兊之金五行之金也巽為木是¶
　卦中取象震為木乃東方属木五行之木也五行取¶
　四維故也(去/偽)¶
某昨日思風雷益君子以遷善改過遷善如風之速改¶
　過如雷之猛祖道曰莫是才遷善便是改過否曰不¶
　然遷善字輕改過字重遷善如慘淡之物要使之白¶
<pb:KR3a0047_WYG_072-39a>¶
　改過如黑之物要使之白用力自是不同遷善者但¶
　見是人做得一事強似我心有所未安即便遷之(儒/用)¶
　(録云只消當下/遷過就他底)若改過須是大段勇猛始得又曰公¶
　所說䝉與蠱二象却有意思如山下有澤損君子以¶
　懲忿窒慾必是降下山以塞其澤便是此象六十四¶
　卦象皆如此(祖道○/儒用同)¶
問遷善改過曰風是一箇急底物見人之善己所不及¶
　遷之如風之急雷是一箇勇決底物己有過便斷然¶
<pb:KR3a0047_WYG_072-39b>¶
　改之如雷之勇決不容有些子遲緩(賜/)¶
元吉无咎吉凶是事咎是道理盖有事則吉而理則過¶
　差者是之謂吉而有咎(淵/)¶
享于帝吉是祭則受福底道理(淵/)¶
益之用凶事猶書言用降我凶徳嘉績于朕邦(淵/)¶
伊川說易亦有不分曉處甚多如益之用凶事説作凶¶
　荒之凶直指刺史郡守而言在當時未見有這守令¶
　恐難以此說某謂益之用凶事者言人臣之益君甚¶
<pb:KR3a0047_WYG_072-40a>¶
　難必以危言鯁論恐動其君而益之雖以中而行然必用¶
　圭以通其信若不用圭以通之又非忠以益於君者也¶
中行與依見不得是指誰(淵/)¶
利用遷國程昌㝢守夀春虜人來占得此爻遷來鼎州¶
　後平楊公有功(淵○方子録/云守蔡州)¶
益損二卦說龜一在二一在五是顛倒說去未濟與既¶
　濟說伐鬼方亦然不知如何未濟㸔來只陽爻便好¶
　隂爻便不好但六五上九二爻不知是如何盖六五¶
<pb:KR3a0047_WYG_072-40b>¶
　以得中故吉上九有可濟之才又當未濟之極可以¶
　濟矣却云不吉更不可曉(學/蒙)¶
大抵損益二卦諸爻皆互換損好益都不好如損六五¶
　却成益六二損上九好益上九却不好(淵/)¶
　　　　夬¶
用之説夬卦云聖人於隂消陽長之時亦如此戒懼其¶
　警戒之意深矣曰不用如此説自是無時不戒謹恐¶
　懼不是到這時方戒懼不成説天下已平治可以安¶
<pb:KR3a0047_WYG_072-41a>¶
　意肆志只才有些放肆便弄得靡所不至(僴/)¶
揚于王庭孚號有厲若合開口處便雖有劍從自家頭¶
　上落也須着説但使功罪各當是非顯白於吾何慊¶
　(道/夫)¶
夬卦中號字皆當作户羔反唯孚號古来作去聲看来¶
　亦只當作平聲(僴/)¶
壯于前趾與大壯初爻同此卦大率似大壯只争一畫¶
　(淵/)¶
<pb:KR3a0047_WYG_072-41b>¶
王子獻卜遇夬之九二曰惕號莫夜有戎勿恤吉卜者¶
　告之曰必夜有驚恐後有兵權未幾果夜遇冦旋得¶
　洪帥(淵/)¶
問九三壯于頄曰君子之去小人不必悻悻然見於面¶
　目至於遇雨而為所濡濕雖為衆陽所愠然志在決¶
　隂必能終去小人故亦可得无咎也盖九三雖與上¶
　六為應而實以剛居剛有能決之象故壯于頄則有¶
　凶而和柔以去之乃无咎如王允之於董卓温嶠之¶
<pb:KR3a0047_WYG_072-42a>¶
　於王敦是也又曰彖云利有攸徃剛長乃終今人以¶
　為陽不能無隂中國不能無夷狄君子不能無小人¶
　故小人不可盡去今觀剛長乃終之言則聖人豈不¶
　欲小人之盡去耶但所以決之者自有道耳又問夬¶
　卦辭言孚號九二言惕號上九言无號取象之義如¶
　何曰卦有兊體兊為口故多言號也又問以五陽決¶
　一隂君子盛而小人衰之勢而卦辭則曰告自邑不¶
　利即戎初九壯于前趾則徃不勝九二惕號則有戎¶
<pb:KR3a0047_WYG_072-42b>¶
　勿恤壯于頄則凶牽牛則悔亡中行无咎豈去小人¶
　之道湏先自治而嚴厲戒懼不可安肆耶曰觀上六¶
　一爻則小人勢窮旡號有凶之時而君子去之之道¶
　猶當如此嚴謹自做手脚盖不可以其勢衰而安意¶
　自肆也其為戒深矣(銖/)¶
九三壯于頄看来舊文本義自順不知程氏何故欲易¶
　之有愠也是自不能堪正如顔杲卿使安祿山受其¶
　衣服至道間與其徒曰吾輩何為服此歸而借兵伐¶
<pb:KR3a0047_WYG_072-43a>¶
　之正類此也卦中與復卦六四有獨字此卦諸爻皆¶
　欲去隂獨此一爻與六為應也是惡模様(礪/)¶
伊川改九三爻次序看来不必改(淵/)¶
這幾卦多説那臀不可曉(淵/)¶
牽羊悔亡其説得於許慎之(淵/)¶
莧陸是兩物莧者馬齒莧陸者章陸一名商陸皆感隂¶
　氣多之物藥中用商陸治水腫其子紅(淵録云其物/難乾○學履)¶
中行无咎言人能剛決自勝其私合乎中行則得无咎¶
<pb:KR3a0047_WYG_072-43b>¶
　无咎但能補過而己未是極至處這是説那㣲茫間¶
　有些箇意思斷未得釋氏所謂流注想荀子所謂偷¶
　則自行便是這意思照管不著便走将去那裏去爻¶
　雖無此意孔子作象所以禆爻辭之不足如自我致¶
　冦敬慎不敗之類甚多中行无咎易中却不恁地看¶
　言人占得此爻者能中行則无咎不然則有咎(淵/)¶
中行无咎中未光也事雖正而意潜有所係吝荀子所¶
　謂偷則自行佛家所謂流注不斷皆意不誠之本也¶
<pb:KR3a0047_WYG_072-44a>¶
　(淵/)¶
　　　　姤¶
不是説隂漸長為女壯乃是一隂遇五陽(淵/)¶
大率姤是一箇女遇五陽是箇不正當底如人盡天地¶
　之事聖人去這裡又看見得那天地相遇底道理出¶
　来(淵/)¶
姤是不好底卦然天地相遇品物咸章剛遇中正天下¶
　大行却又甚好盖天地相遇又是别取一義剛遇中¶
<pb:KR3a0047_WYG_072-44b>¶
　正只取九五或謂亦以九二言非也(銖/)¶
問姤之時義大矣哉本義云幾㣲之際聖人所謹與伊¶
　川之説不同何也曰上面説天地相遇至天下大行¶
　也正是好時節而不好之漸已生於㣲矣故當謹於¶
　此(學/履)¶
金柅或以為止車物或以為絲衮不可曉(廣/)¶
又不知此卦如何有魚象或説離為鱉為蟹為蠃為蚌¶
　為龜魚便在裏面了不知是不是(此條未/詳○淵)¶
<pb:KR3a0047_WYG_072-45a>¶
包無魚又去這裏見得箇君民底道理陽在上為君隂¶
　在下為民(淵/)¶
有隕自天言能回造化則陽氣復自天而隕復生上来¶
　都換了這時節(淵/)¶
　　　　萃¶
大率人之精神萃於已祖考之精神萃於廟(淵/)¶
順天命説道理時彷彿如伊川説也去得只是文勢不¶
　如此他是説豐萃之時若不用大牲則便是那以天¶
<pb:KR3a0047_WYG_072-45b>¶
　下儉其親相似也有此理這時節比不得那利用禴¶
　之事他這彖辭散漫説説了王假有廟又説利見大¶
　人又説用大牲吉大率是聖人觀象節節地看見許¶
　多道理看到這裏見有這箇象便説出這一句来又¶
　看見那箇象又説出那一箇理来然而觀象則今不¶
　可得見是如何地觀矣(淵/)¶
問澤上於地萃君子以除戎器戒不虞曰大凡物聚衆¶
　盛處必有争故當預為之備又澤本當在地中今却¶
<pb:KR3a0047_WYG_072-46a>¶
　上出於地上則是水盛長有潰決奔突之憂故取象¶
　如此(僴/)¶
不知如何地説箇一握底句出来(淵/)¶
孚乃利用禴説如伊川固好但若如此却是聖人説箇¶
　影子却恐不恁地想只是説祭升卦同(淵/)¶
問九五萃有位以陽剛居中正當萃之時而居尊位安¶
　得又有匪孚曰此言有位而無徳則雖萃而不能使¶
　人信故人有不信當脩其元永貞之徳而後悔亡也¶
<pb:KR3a0047_WYG_072-46b>¶
　又曰王假有廟是祖考精神聚於廟又為人必能聚¶
　已之精神然後可以至於廟而承祖考今人擇日祀¶
　神多取神在日亦取聚意也(銖/)¶
問九五一爻亦似甚好而反云未光也是如何曰見不¶
　得讀易似這様且恁地解去若强説便至鑿了(學/履)¶
　　　　升¶
升南征吉巽坤二卦拱得箇南如看命人虚拱底説話¶
　(礪/)¶
<pb:KR3a0047_WYG_072-47a>¶
地中生木升君子以順徳積小以髙大木之生也無日¶
　不長一日不長則木死矣人之學也一日不可已一¶
　日而已則心必死矣(人/傑)¶
地中生木升汪丈甞云曾考究得樹木之生日日滋長¶
　若一日不長便将枯瘁便是生理不接學者之於學¶
　不可一日少懈大抵徳須日日要進若一日不進便¶
　退近日學者才相疎便都休了(㽦/)¶
問升萃二卦多是言祭享萃固取聚義不知升何取義¶
<pb:KR3a0047_WYG_072-47b>¶
　曰人積其誠意以事鬼神有升而上通之義又曰六¶
　五貞吉升階與萃九五萃有位匪孚元永貞悔亡皆¶
　謂有其位必當有其徳若無其徳則萃雖有位而人¶
　不信雖有升階之象而不足以升矣(銖/)¶
元徳問王用亨于岐山云只是享字古文無享字所謂¶
　亨享烹只是通用又曰乾元亨利貞屯之元亨利貞¶
　只一般聖人借此四字論乾之徳本非四件事也(時/舉)¶
亨于岐山與亨于西山只是説祭山川想不到得如伊¶
<pb:KR3a0047_WYG_072-48a>¶
　川説(淵/)¶
　¶
　¶
　¶
　¶
　¶
　¶
　¶
<pb:KR3a0047_WYG_072-48b>¶
　¶
　¶
　¶
　¶
　¶
　¶
　¶
　朱子語類卷七十二¶
