# -*- mode: mandoku-view; -*-
#+TITLE: 朱子語類
#+DATE: 2015-08-24 22:58:40.917617
#+PROPERTY: ID KR3a0047
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR3a0047_WYG_137-1a>¶
欽定四庫全書¶
　朱子語類卷一百三十七¶
　　戰國漢唐諸子¶
家語雖記得不純却是當時書孔叢子是後来白撰出¶
　(道/夫)¶
家語只是王肅編古録雜記其書雖多疵然非肅所作¶
　孔叢子乃其所注之人偽作讀其首㡬章皆法左傳¶
　句已疑之及讀其後序乃謂渠好左傳便可見¶
<pb:KR3a0047_WYG_137-1b>¶
孔叢子鄙陋之甚理既無足取而詞亦不足觀有一䖏¶
　載其君曰必然云云是何言語(揚/)¶
管子之書雜管子以功業著者恐未必曾著書如弟子¶
　職之篇全似曲禮它篇有似莊老又有説得也卑直¶
　是小意智䖏不應管仲如此之陋其内政分鄊之制¶
　國語載之却詳(㽦/)¶
管子非仲所著仲當時任齊國之政事甚多稍閒時又¶
　有三歸之溺決不是閒功夫著書底人著書者是不¶
<pb:KR3a0047_WYG_137-2a>¶
　見用之人也其書老荘說話亦有之想只是戰國時¶
　人收拾仲當時行事言語之類著之并附以它書¶
問管子中說辟雍言不是學只是君和也先生曰既不¶
　是學君和又是箇甚物事而今不必論禮記所謂疑¶
　事毋質盖無所考㩀不必恁地辨析耳如辟雍之義¶
　古不可考或以為學名或以為樂名無由辨證某初¶
　解詩亦疑放那裏但今說作學亦說得好了亦有人¶
　説辟雍是天子之書院太學又别(子/䝉)¶
<pb:KR3a0047_WYG_137-2b>¶
國語文字多有重疊無義理䖏盖當時只要作文章説¶
　得来多爾故栁子厚論為文有曰参之國語以博其¶
　趣(廣/)¶
國語中多要說人有不可教則勿教之之意(廣/)¶
問史記云申子卑卑施於名實韓子引繩墨切事情明¶
　是非其極&KR0429;覈少恩皆原於道徳之意曰張文潜之¶
　説得之(宋齊丘作書/序中所論也)道夫曰東坡謂商鞅韓非得老¶
　子所以輕天下者是以敢為殘忍而無疑曰也是這¶
<pb:KR3a0047_WYG_137-3a>¶
　意要之只是孟子所謂楊氏為我是無君也老子是¶
　箇占便宜不肯擔當做事底人自守在裡㸔你外面¶
　天飜地覆都不管此豈不是少恩道夫曰若栁下恵¶
　之不恭莫亦至然否曰下恵其流必至於此又曰老¶
　子著書立言皆有這箇底意思(道/夫)¶
諸子百家書亦有説得好䖏如荀子曰君子大心則天¶
　而道小心則畏義而節此二句說得好曰㸔得荀子¶
　資質也是箇剛明底人曰只是麄他那物事皆未成¶
<pb:KR3a0047_WYG_137-3b>¶
　箇模様便将来説曰揚子工夫比之荀子恐却細膩¶
　曰揚子説到深䖏止是走入老荘窠窟裏去如清静¶
　寂寞之説皆是也又如𤣥中所説靈根之説云云亦¶
　只是荘老意思止是説那養生底工夫爾至於佛徒¶
　其初亦只是以老荘之言駕説爾如逺法師文字與¶
　肇論之類皆成片用老荘之意然他只是説都不行¶
　至達摩来方始教人自去做所以後来有禅其傳亦¶
　如是逺問晉宋時人多説荘老然恐其亦未足以盡¶
<pb:KR3a0047_WYG_137-4a>¶
　荘老之實説曰當時諸公只是借他言語来盖覆那¶
　滅棄禮法之行爾㩀其心下汙濁紛擾如此如何理¶
　㑹得荘老底意思(廣○/荀揚)¶
荀子儘有好䖏勝似揚子然亦難㸔(賀/孫)¶
不要㸔揚子他説話無好䖏議論亦無的實䖏荀子雖¶
　然是有錯到説得䖏也自實不如他說得恁地虚胖¶
　(賀/孫)¶
問東坡言三子言性孟子已道性善荀子不得不言性¶
<pb:KR3a0047_WYG_137-4b>¶
　惡固不是然人之一性無自而見荀子乃言其惡它¶
　莫只是要人修身故立此說先生曰不須理㑹荀卿¶
　且理㑹孟子性善渠分明不識道理如天下之物有¶
　黑有白此是黑彼是白又何須辨荀揚不惟説性不¶
　是從頭到底皆不識當時未有明道之士被他説用¶
　於世千餘年韓退之謂荀揚大醇而小疵伊川曰韓¶
　子責人甚恕自今觀之他不是責人恕乃是㸔人不¶
　破今且於自已上作工夫立得本本立則條理分明¶
<pb:KR3a0047_WYG_137-5a>¶
　不待辨(可/學)¶
或言性謂荀卿亦是教人踐履先生曰須是有是物而¶
　後可踐履今於頭段䖏既錯又如何踐履天下事從¶
　其是曰同須求其真箇同曰異須求其真箇異今則¶
　不然只欲立異道何由明陳君舉作夷門歌説荆公¶
　東坡不相合須當和同不知如何和得(可學○/荀子)¶
荀子説能定而後能應此是荀子好話(賀/孫)¶
入乎耳而著乎心著音直略切¶
<pb:KR3a0047_WYG_137-5b>¶
問荀揚王韓四子曰凡人著書須自有箇規模自有箇¶
　作用䖏或流於申韓或歸於黄老或有體而無用或¶
　有用而無體不可一律觀且如王通這人於世務變¶
　故人情物態施為作用䖏極見得分曉只是於這作¶
　用曉得䖏却有病韓退之則於大體䖏見得而於作¶
　用施為䖏却不曉如原道一篇自孟子後無人似它¶
　見得郊焉而天神格廟焉而人鬼享以之為人則愛¶
　而公以之為心則和而平以之為天下國家無所䖏¶
<pb:KR3a0047_WYG_137-6a>¶
　而不當説得極無疵只是空見得箇本原如此下面¶
　工夫都空踈更無物事撑住襯簟所以於用䖏不甚¶
　可人意縁它費工夫去作文所以讀書者只為作文¶
　用自朝至暮自少至老只是火急去弄文章而於經¶
　綸實務不曾究心所以作用不得每日只是招引得¶
　㡬箇詩酒秀才和尚度日有些工夫只了得去磨煉¶
　文章所以無工夫来做這邊事業他説我這箇便是¶
　聖賢事業了自不知其非如論文章云自屈原荀卿¶
<pb:KR3a0047_WYG_137-6b>¶
　孟軻司馬遷相如揚䧺之徒却把孟軻與數子同論¶
　可見無見識都不成議論荀卿則全是申韓觀成相¶
　一篇可見他見當時庸君暗主戰闘不息憤悶惻怛¶
　深欲提耳而誨之故作此篇然其要䘚歸於明法制¶
　執賞罰而已他那做䖏麄如何望得王通揚䧺則全¶
　是黄老某甞説揚雄㝡無用眞是一腐儒他到急䖏¶
　只是投黄老如反離騷并老子道徳之言可見這人¶
　更無足說自身命也奈何不下如何理㑹得别事如法¶
<pb:KR3a0047_WYG_137-7a>¶
　言一卷議論不明快不了決如其為人他見識全低¶
　語言極獃甚好笑荀揚二人自不可與王韓二人同日¶
　語問王通病處如何曰這人於作用處曉得急欲見¶
　之於用故便要做周公底事業便去上書要興太平¶
　及知時勢之不可為做周公事業不得則急退而續¶
　詩書續元經又要做孔子底事業殊不知孔子之時¶
　接乎三代有許多典謨訓誥之文有許多禮樂法度¶
　名物度數數聖人之典章皆在於是取而纉述方做¶
<pb:KR3a0047_WYG_137-7b>¶
　得這箇家具成王通之時有甚麽典謨訓誥有甚麽¶
　禮樂法度乃欲取漢魏以下者為之書則欲以七制¶
　命議之属為續書(七制之説亦起于通有髙文武/宣光武明章制盖以比二典也)詩¶
　則欲取曹劉沈謝者為續詩續得這般詩書發明得¶
　箇甚麽道理自漢以来詔令之稍可觀者不過數箇¶
　如髙帝求賢詔雖好又自不純文帝勸農武帝薦賢¶
　制䇿輪䑓之悔只有此數詔畧好此外盡無那一篇¶
　比得典謨訓誥便求一篇如君牙冏命秦誓也無曺¶
<pb:KR3a0047_WYG_137-8a>¶
　劉沈謝之詩又那得一篇如鹿鳴四牡大明文王闗¶
　雎鵲巢亦有學為四句古詩者但多稱頌之詞言皆¶
　過實不足取信樂如何有雲英咸韶濩武之樂禮又¶
　如何有伯夷周公制作之禮它只是急要做箇孔子¶
　又無佐證故装㸃幾箇人来做堯舜湯武皆經我刪¶
　述便顯得我是聖人如中説一書都是要學孔子論¶
　語説泰伯三以天下讓它便說陳思王善讓論語説¶
　殷有三仁它便説荀氏有二仁又捉幾箇公卿大夫¶
<pb:KR3a0047_WYG_137-8b>¶
　来相答問便比當時門人弟子正如梅聖俞説歐陽¶
　永叔它自要做韓退之却将我来比孟郊王通便是¶
　如此它自要做孔夫子便胡亂捉别人来為聖為賢¶
　殊不知秦漢以下君臣人物斤両已定你如何能加¶
　重中説一書固是後人假託非王通自著然畢竟是¶
　王通平生好自誇大續詩續書紛紛述作所以起後¶
　人假託之過後世子孫見他學周公孔子學不成都¶
　冷淡了故又取一時公卿大夫之顯者纉緝附㑹以¶
<pb:KR3a0047_WYG_137-9a>¶
　成之畢竟是王通有這様意思在雖非它之過亦它¶
　有以啟之也如世人説坑焚之禍起於荀卿荀卿著¶
　書立說何嘗教人焚書坑儒只是觀它無所顧藉敢¶
　為異論則其末流便有坑焚之理然王通比荀揚又¶
　夐别王通極開爽説得廣闊縁它於事上講究得精¶
　故於世變興亡人情物態更革沿襲施為作用先後¶
　次第都曉得識得箇仁義禮樂都有用䖏苦用於世¶
　必有可觀只可惜不曾向上透一著於大體䖏有所¶
<pb:KR3a0047_WYG_137-9b>¶
　欠闕所以如此若更曉得髙䖏一著那裏得来只細¶
　㸔它書便見他極有好䖏非特荀揚道不到雖韓退¶
　之也道不到韓退之只曉得箇大綱下面工夫都空¶
　虗要做更無下手䖏其作用䖏全踈如何敢望王通¶
　然王通所以如此者其病亦只在於不曾子細讀書¶
　他只見聖人有箇六經便欲别做一本六經將聖人¶
　腔子填滿裏面若是子細讀書知聖人所説義理之¶
　無窮自然無工夫閒做他死時極後生只得三十餘¶
<pb:KR3a0047_WYG_137-10a>¶
　嵗它却火急要做許多事或云若少假之年必有可¶
　觀曰不然它氣象局促只如此了他做許多書時方只¶
　二十餘嵗孔子七十嵗方繫易作春秋而王通未三¶
　十皆做了聖人許多事業氣象去不得了冝其死也¶
　又曰中説一書如子弟記它言行也煞有好䖏雖云¶
　其書是後人假託不㑹假得許多須眞有箇人坯模¶
　如此方装㸃得成假使懸空白撰得一人如此則能¶
　撰之人亦自大有見識非凢人矣(僴○以下論荀/揚王韓及諸子)¶
<pb:KR3a0047_WYG_137-10b>¶
賈誼之學雜他本是戰國縦横之學只是較近道理不¶
　至如儀秦蔡范之甚爾他於這邊道理見得分數稍¶
　多所以説得較好然終是有縦横之習縁他根脚只¶
　是從戰國中来故也漢儒惟董仲舒純粹其學甚正¶
　非諸人比只是困苦無精彩極好䖏也只有正義明¶
　道兩句下此諸子皆無足道如張良諸葛亮固正只¶
　是太麄王通也有好䖏只是也無本原工夫却要将¶
　秦漢以下文飾做箇三代他便自要比孔子不知如¶
<pb:KR3a0047_WYG_137-11a>¶
　何比得他那斤両輕重自定你如何文飾得如續詩¶
　續書元經之作盡要學箇孔子重做一箇三代如何¶
　做得如續書要載漢以来詔令他那詔令便載得發¶
　明得甚麽義理發明得甚麽政事只有髙帝時三詔¶
　令稍好然已不純如曰肯從我游者吾能尊顯之此¶
　豈所以待天下士哉都不足録三代之書誥詔令皆¶
　是根源學問發眀義理所以燦然可為後世法如秦¶
　漢以下詔令濟得甚事縁他都不曾将心子細去讀¶
<pb:KR3a0047_WYG_137-11b>¶
　聖人之書只是要依他箇模子見聖人作六經我也¶
　學他作六經只是將前人腔子自做言語填放他腔¶
　中便説我這箇可以比並聖人聖人做箇論語我便¶
　做中説如揚雄太𤣥法言亦然不知怎生比並某嘗¶
　説自孔孟滅後諸儒不子細讀得聖人之書曉得聖¶
　人之㫖只是自説他一副當道理説得却也好㸔只¶
　是非聖人之意硬将聖人經㫖説從他道理上来孟¶
　子説以意逆志者以自家之意逆聖人之志如人去¶
<pb:KR3a0047_WYG_137-12a>¶
　路頭迎接那人相似或今日接著不定明日接著不¶
　定或那人来也不定不来也不定或更遲數日来也¶
　不定如此方謂之以意逆志今人讀書却不去等候¶
　迎接那人只認硬趕捉那人来更不由他情願又教¶
　它莫要做聲待我與你説道理聖賢已死它㸔你如¶
　何説他又不㑹出来與你争只是非聖賢之意他本¶
　要自説他一様道理又恐不見信於人偶然窺見聖¶
　人説䖏與己意合便從頭如此解将去更不子細虗¶
<pb:KR3a0047_WYG_137-12b>¶
　心㸔聖人所説是如何正如人販私鹽擔私貨恐人¶
　捉他須用求得官員一両封書并掩頭行引方敢過¶
　場務偷免税錢今之學者正是如此只是將聖人經¶
　書拖帶印證己之所説而已何嘗真實得聖人之意¶
　却是説得新竒巧妙可以欺惑人只是非聖人之意¶
　此無他患在扵不子細讀聖人之書人若能虗心下¶
　意自莫生意見只将聖人書玩味讀誦少間意思自¶
　從正文中迸出来不待安排不待杜撰如此方謂之¶
<pb:KR3a0047_WYG_137-13a>¶
　善讀書且屈原一書近偶閲之從頭被人錯解了自¶
　古至今訛謬相傳更無一人能破之者而又為説以¶
　增飾之㸔来屈原本是一箇忠誠惻怛愛君底人觀¶
　他所作離騷數篇盡是歸依愛慕不忍捨去懐王之¶
　意所以拳拳反復不能自已何嘗有一句是罵懐王¶
　亦不見他有褊躁之心後来没出氣䖏不奈何方投¶
　河殞命而今人句句盡解做罵懐王枉屈説了屈原¶
　只是不曾平心㸔他語意所以如此(僴/)¶
<pb:KR3a0047_WYG_137-13b>¶
問揚雄曰雄之學似出於老子如太𤣥曰潜心於淵美¶
　厥靈根測曰潜心於淵神不昧也乃老氏説話問太¶
　𤣥分賛於三百六十六日下不足者乃益以踦贏固¶
　不是如易中卦氣如何曰此出於京房亦難曉如太¶
　𤣥中推之盖有氣而无朔矣問伊川亦取雄太𤣥中¶
　語如何曰不是取他言他地位至此耳又問賈誼與¶
　仲舒如何曰誼有戰國縦横之氣仲舒儒者但見得¶
　不透曰伊川於漢儒取大毛公如何曰今亦難考但¶
<pb:KR3a0047_WYG_137-14a>¶
　詩注頗簡易不甚泥章句問文中子如何曰渠極識¶
　世變有好䖏但太淺决非當時全書如説家世數人¶
　史中並無名又關朗事與通年紀甚懸絶可學謂可¶
　惜續經已失不見渠所作如何曰亦何必見只如續¶
　書有桓榮之命明帝如此則榮可知使榮果有帝王¶
　之學則當有以開導明帝必不至為異教所惑如秋¶
　風之詩乃是末年不得已之辭又何足取渠識見不¶
　逺却要把両漢事與三代比隆近来此等説話極勝¶
<pb:KR3a0047_WYG_137-14b>¶
　須是於天理人欲䖏分别得明如唐太宗分明是殺¶
　兄刼父代位又何必為之分别説沙随云史記髙祖¶
　泛舟於池中則明當早参之語皆是史之潤飾㸔得¶
　極好此豈小事髙祖既許之明早入辨而又却泛舟¶
　則知此事經史臣文飾多矣問禪位亦出於不得已¶
　曰固是它既殺元良又何䖏去明皇殺太平公主亦¶
　如此可畏(可/學)¶
子升問仲舒文中子曰仲舒本領純正如説正心以正¶
<pb:KR3a0047_WYG_137-15a>¶
　朝廷與命者天之令也以下諸語皆善班固所謂純¶
　儒極是至於天下國家事業恐施展未必得王通見¶
　識髙明如説治體䖏極髙但於本領䖏欠如古人明¶
　徳新民至善等䖏皆不理㑹却要鬭合漢魏以下之¶
　事整頓為法這便是低䖏要之文中論治體䖏髙似¶
　仲舒而本領不及爽似仲舒而純不及因言魏徴作¶
　隋史更無一語及文中自不可曉甞考文中世系并¶
　㸔阮逸龔鼎臣注及南史劉夢得集次日因考文中¶
<pb:KR3a0047_WYG_137-15b>¶
　世系四書不同殊不可曉又檢李泰伯集先生因言¶
　文中有志於天下亦識得三代制度較之房魏諸公¶
　文稍有些本領只本原上工夫都不曾理㑹若究其¶
　議論本原䖏亦只自老荘中来(木/之)¶
先生令學者評董仲舒揚子雲王仲淹韓退之四子優¶
　劣或取仲舒或取退之曰董仲舒自是好人揚子雲¶
　不足道這両人不須説只有文中子韓退之這两人¶
　疑似試更評㸔學者亦多主退之曰㸔来文中子根¶
<pb:KR3a0047_WYG_137-16a>¶
　脚淺然却是以天下為心分明是要見諸事業天下事¶
　它都一齊入思慮来雖是卑淺然却循規蹈矩要做¶
　事業底人其心却公如韓退之雖是見得箇道之大¶
　用是如此然却無實用功䖏它當初本只是要討官¶
　職做始終只是這心他只是要做得言語似六經便¶
　以為傳道至其每日功夫只是做詩博奕酣飲取樂¶
　而已觀其詩便可見都襯貼那原道不起至其做官¶
　臨政也不是要為國做事也無甚可稱其實只是要¶
<pb:KR3a0047_WYG_137-16b>¶
　討官職而已(僴/)¶
立之問揚子與韓文公優劣如何曰各自有長䖏文公¶
　見得大意已分明但不曾去子細理㑹如原道之類¶
　不易得也揚子雲為人深沈㑹去思索如隂陽消長¶
　之妙他直是去推求然而如太𤣥之類亦是拙底工¶
　夫道理不是如此盖天地間只有箇竒耦竒是陽耦¶
　是隂春是少陽夏是太陽秋是少隂冬是太隂自二¶
　而四自四而八只恁推去都走不得而揚子却添兩¶
<pb:KR3a0047_WYG_137-17a>¶
　作三謂之天地人事事要分作三截又且有氣而無¶
　朔有日星而無月恐不是道理亦如孟子既説性善¶
　荀子既説性惡他無可得説只得説箇善惡混若有¶
　箇三底道理聖人想自説了不待後人説矣㸔他裡¶
　面推得辛苦却就上面説些道理亦不透徹㸔来其¶
　學似本於老氏如惟清惟静惟淵惟黙之語皆是老¶
　子意思韓文公於仁義道徳上㸔得分明其綱領已¶
　正却無他這箇近於老子底説話又問文中子如何¶
<pb:KR3a0047_WYG_137-17b>¶
　曰文中子之書恐多是後人添入真偽難見然好䖏¶
　甚多但一一似聖人恐不應恰限有許多事相湊得¶
　好如見甚荷蕢隠者之類不知如何得恰限有這人¶
　若道他都是粧㸃來又恐粧㸃不得許多然就其中¶
　惟是論世變因革處説得極好又問程子謂揚子之¶
　學實韓子之學華是如何曰只縁韓子做閒雜言語¶
　多故謂之華若揚子雖亦有之不如韓子之多(時/舉)¶
揚子雲韓退之二人也難説優劣但子雲所見䖏多得¶
<pb:KR3a0047_WYG_137-18a>¶
　之老氏在漢末年難得人似它亦如荀子言語亦多¶
　病但就彼時亦難得一人如此子雲所見多老氏者¶
　往往蜀人有嚴君平源流且如太𤣥就三數起便不¶
　是易中只有隂陽竒耦便有四象如春為少陽夏為¶
　老陽秋為少隂冬為老隂揚子雲見一二四都被聖¶
　人説了却杜撰就三上起數㬊問温公最喜太𤣥曰¶
　温公全無見䖏若作太𤣥何似作厯老泉嘗非太𤣥¶
　之數亦説得是又問與康節如何曰子雲何敢望康¶
<pb:KR3a0047_WYG_137-18b>¶
　節康節見得髙又超然自得退之却見得大綱有七¶
　八分見識如原道中説得仁義道徳煞好但是他不¶
　去踐履玩味故見得不精㣲細宻伊川謂其學華者¶
　只謂愛作文章如作詩説許多閒言語皆是華也㸔¶
　得来退之勝似子雲(南/升)¶
問先生王氏續經説云云荀卿固不足以望之若房杜¶
　軰觀其書則固嘗往来於王氏之門其後来相業還¶
　亦有得於王氏之道否曰房杜如何敢望文中子之¶
<pb:KR3a0047_WYG_137-19a>¶
　萬一其規模事業無文中子髣髴某常説房杜只是¶
　箇村宰相文中子不干事他那制度規模誠有非後¶
　人之所及者又問仲舒比之如何曰仲舒却純正然¶
　亦有偏又是一般病韓退之却見得又較活然亦只¶
　是見得下面一層上面一層都不曽見得大槩此諸¶
　子之病皆是如此都只是見得下面一層源頭䖏都¶
　不曉所以伊川説西銘是原道之宗祖盖謂此也(僴/)¶
只有董仲舒資質純良摸索道得數句著(如正誼不/謀利之類)然¶
<pb:KR3a0047_WYG_137-19b>¶
　亦非它真見得這道理(恪○/董子)¶
問性者生之質曰不然性者生之理氣者生之質已有¶
　形状¶
問仲舒云性者生之質也曰不是只當云性者生之理也¶
　氣者生之質也璘謂性者生之質本荘子之言曰荘¶
　子有云形體保神各有儀則謂之性前軰謂此説頗¶
　好如有物有則之意(璘/)¶
問仲舒以情為人之欲如何曰也未害盖欲為善欲為¶
<pb:KR3a0047_WYG_137-20a>¶
　惡皆人之情也(道/夫)¶
童問董仲舒見道不分明䖏曰也見得鶻突如命者天¶
　之令性者生之質情者人之欲命非聖人不行性非¶
　教化不成情非制度不節等語似不識性善模様又¶
　云明於天性知自貴於物知自貴於物然後知仁義¶
　知仁義然後重禮節重禮節然後安䖏善安䖏善然¶
　後樂循理又似見得性善模様終是説得騎墻不分¶
　明端的(淳/)¶
<pb:KR3a0047_WYG_137-20b>¶
仲舒言命者天之令性者生之質如此説固未害下云¶
　命非聖人不行便牽於對句説開去了如正誼明道¶
　之言却自是好道夫問或謂此語是有是非無利害¶
　如何曰是不論利害只論是非理固然也要亦當權¶
　其輕重方盡善無此亦不得只被今人只知計利害¶
　於是非全輕了(道/夫)¶
建寧出正誼明道如何論先生曰正其誼不謀其利明¶
　其道不計其功誼必正非是有意要正道必明非是¶
<pb:KR3a0047_WYG_137-21a>¶
　有意要明功利自是所不論仁人於此有不能自已¶
　者師出無名事故不成明其為賊敵乃可服此便是¶
　有意立名以正其誼¶
在浙中見諸葛誠之千能云仁人正其義不謀其利明¶
　其道不計其功仲舒説得不是只怕不是義是義必¶
　有利只怕不是道是道必有功先生謂才如此人必¶
　求功利而為之非所以為訓也固是得道義則功利¶
　自至然而有得道義而功利不至者人将惟功利之¶
<pb:KR3a0047_WYG_137-21b>¶
　徇而不顧道義矣(璘/)¶
仲舒所立甚髙後世之所以不如古人者以道義功利¶
　闗不透耳其議匈奴一節婁敬賈誼智謀之士為之¶
　亦不過如此¶
劉淳叟問漢儒何以溺心訓詁而不及理曰漢初諸儒¶
　專治訓詁如教人亦只言某字訓某字自尋義理而¶
　已至西漢末年儒者漸有求得稍親者終是不曾見¶
　全體問何以謂之全體曰全體須徹頭徹尾見得方¶
<pb:KR3a0047_WYG_137-22a>¶
　是且如&KR0716;衡問時政亦及治性情之説及到得他入¶
　手做時又却只修得些小宗廟禮而已翼奉言見道¶
　知王治之象見經知人道之務亦自好了又却只教¶
　人主以隂陽日辰貪狼亷貞之類辨君子小人以此¶
　觀之他只時復窺見得些子終不曾見大體也唯董¶
　仲舒三篇説得稍親切終是不脱漢儒氣味只對江¶
　都易王云仁人正其義不謀其利明其道不計其功¶
　方無病又是儒者語¶
<pb:KR3a0047_WYG_137-22b>¶
董仲舒才不及陸宣公而學問過之張子房近黄老而¶
　隠晦不露諸葛孔明近申韓(節/)¶
揚子雲出䖏非是當時善去亦何不可(○揚/子)¶
問揚子避碍通諸理之説是否曰大槩也似只是言語¶
　有病問莫不是避字有病否曰然少間䖏事不㸔道¶
　理當如何便先有箇依違閃避之心矣(僴/)¶
學之為王者事不與上文属只是言人君不可不學底¶
　道理所以下文云堯舜禹湯文武汲汲仲尼皇皇以¶
<pb:KR3a0047_WYG_137-23a>¶
　數聖人之盛徳猶且如此問仲尼皇皇如何曰夫子¶
　雖無王者之位而有王者之徳故作一䖏稱揚(道/夫)¶
揚子雲謂南北為經東西為緯故南北為縦東西為横¶
　六國之勢南北相連則合縦秦㩀東西以横破縦也¶
　盖南北長東西短南北直東西横錯綜於其間也(敬/仲)¶
徳隆則晷星星隆則晷徳晷影也猶影之随形也盖徳¶
　隆則星随徳而見星隆則人事反随星而應(僴/)¶
揚子雲云月未望則載魄于西既望則終魄於東其遡¶
<pb:KR3a0047_WYG_137-23b>¶
　於日乎先生舉此問學者是如何衆人引諸家註語¶
　(古註解載作始&KR0334;作光温公/改&KR0334;作朏先生云皆非是)皆不合乆之乃曰只曉¶
　得箇載字便都曉得載者如加載之載如老子云載¶
　營魄左氏云從之載正是這箇載字諸家都亂説只¶
　有古注解云月未望則光始生於西面以漸東滿既¶
　望則光消虧於西面以漸東盡此兩句略通而未盡¶
　此两句盡在其遡於日乎一句上盖以日為主月之¶
　光也日載之光之終也日終之載猶加載之載(又訓/上如)¶
<pb:KR3a0047_WYG_137-24a>¶
　(今人上光上/采色之上)盖初一二間時日落於酉月是時同在¶
　彼至初八九日落在酉則月已在午至十五日相對¶
　日落於酉而月在夘此未望而載魄於西盖月在東¶
　而日在西日載之光也及日與月相去愈逺則光漸¶
　消而魄生少間月與日相蹉過日却在東月却在西¶
　故光漸至東盡則魄漸復也當改古注云日加魄於¶
　西面以漸東滿日復魄扵西面以漸東盡其載也日¶
　載之其終也日終之皆繫扵日又説秦周之士貴賤¶
<pb:KR3a0047_WYG_137-24b>¶
　拘肆皆繫於上之人猶月之載魄終魄皆繫扵日也¶
　故曰其遡於日乎其載其終皆向日也温公云當改¶
　載魄之魄作朏都是曉揚子雲説不得故欲如此改¶
　老子所謂載營魄便是如此載營魄抱一能無離乎¶
　一便是魄抱便是載盖以火養水也魄是水以火載¶
　之營字恐是熒字光也古字或通用不可知或人解¶
　作經營之營亦得次日又云昨夜説終魄於東終字¶
　亦未是(昨夜解終作復言光/漸消而復其&KR0334;也)盖終魄亦是日光加魄¶
<pb:KR3a0047_WYG_137-25a>¶
　於東而終之也始者日光加魄之西以漸東滿及既¶
　望則日光旋而東以終盡月之魄則魄之西漸復而¶
　光漸滿於魄之西矣因又説老子載營魄昨日見温¶
　公解得揚子載魄没理㑹因疑其解老子亦必曉不¶
　得及㸔果然但注云載營魄闕只有此四字而已潁¶
　濵解云神載魄而行言魄是箇沈滯之物須以神去¶
　載他令他升舉其説云聖人則以魄随神而動衆人¶
　則神役於魄據他只於此間如此強解得若以解揚¶
<pb:KR3a0047_WYG_137-25b>¶
　子則解不得矣又解魄做物只此一句便錯耳目之¶
　精明者為魄如何解做物得又以一為神亦非一正¶
　指魄言神抱魄火抱水也温公全不理㑹修養之學¶
　所以不曉潁濵一生去理㑹修養之術以今觀之全¶
　曉不得都説錯了河上公固是胡説如王弼也全解¶
　錯了王弼解載作䖏魄作所居言常䖏於所居也更¶
　是胡説據潁濵解老子全不曉得老子大意他解神¶
　載魄而行便是箇剛强升舉底意思老子之意正不¶
<pb:KR3a0047_WYG_137-26a>¶
　如此只是要柔伏退歩耳觀他這一章盡説柔底意¶
　思云載營魄抱一能無離乎專氣致柔能如嬰児乎¶
　天門開闔能為雌乎老子一書意思都是如此它只¶
　要退歩不與你争如一箇人呌哮跳躑我這裡只是¶
　不做聲只管退歩少間呌哮跳躑者自然而屈而我¶
　之柔伏應自有餘老子心㝡毒其所以不與人争者¶
　乃所以深争之也其設心措意都是如此閒時他只¶
　是如此柔伏遇著那剛强底人它便是如此待你張¶
<pb:KR3a0047_WYG_137-26b>¶
　子房亦是如此如云惟天下之至柔馳騁天下之至堅又¶
　云以無為取天下這裏便是它無状䖏據此便是它柔¶
　之發用功效處又楚詞也用載營魄字其説與潁濵解¶
　老子同若楚詞恐或可如此説以此説老子便都差了¶
張毅然漕試囬先生問曰今嵗出何論題曰論題云云¶
　出文中子曰如何做張曰大率是罵他者多先生笑¶
　曰他雖有不好䖏也須有好䖏故程先生言他雖則¶
　附㑹成書其間極有格言荀揚道不到䖏豈可一向¶
<pb:KR3a0047_WYG_137-27a>¶
　罵他友仁請曰願聞先生之見曰文中子他當時要¶
　為伊周事業見道不行急急地要做孔子他要學伊¶
　周其志甚不卑但不能勝其好髙自大欲速之心反¶
　有所累二帝三王却不去學却要學两漢此是他亂¶
　道䖏亦要作一篇文字説這意思(友仁○/文中子)¶
徐問文中子好䖏與不好䖏曰見得道理透後從髙視¶
　下一目瞭然今要去揣摩不得(淳/)¶
文中子其間有見䖏也即是老氏又其間被人夾雜今¶
<pb:KR3a0047_WYG_137-27b>¶
　也難分别但不合有許多事全似孔子孔子有荷蕢¶
　等人它也有許多人便是装㸃出来其間論文史及¶
　時事世變煞好今浙間英邁之士皆宗之(南/升)¶
文中子中説被人亂了説治亂䖏與其他好䖏極多但¶
　向上事只是老釋如言非老荘釋迦之罪并語若云¶
　云䖏可見揚曰過法言否曰大過之(揚/)¶
文中子論時事及文史䖏儘有可觀於文取陸機史取¶
　陳夀曾将陸機文来㸔也是平正(南/升)¶
<pb:KR3a0047_WYG_137-28a>¶
房杜于河汾之學後来多有議論且如中説只是王氏¶
　子孫自記亦不應當時開國文武大臣盡其學者何¶
　故盡無一語言及其師兼所記其家世事攷之傳記¶
　無一合者(㽦/)¶
文中子㸔其書&KR1135;装㸃所以使人難信如說諸名卿大¶
　臣多是隋末所未見有者兼是他言論大綱雜霸凡¶
　事都要硬做如説禮樂治體之類都不消得從正心¶
　誠意做出又如説安我所以安天下存我所以厚蒼¶
<pb:KR3a0047_WYG_137-28b>¶
　生都是為自張本做雜霸鎡基黄徳柄問續書天子¶
　之義制詔志䇿有四大臣之義命訓對讃議誡諫有¶
　七如何曰這般所在極膚淺中間説話大綱如此但¶
　㸔世俗所稱道便喚做好都不識如云晁董公孫之¶
　對㩀道理㸔只有董仲舒為得如公孫已是不好晁¶
　錯是説箇甚麽又如自叙許多説話盡是夸張考其¶
　年數與唐煞逺如何唐初諸名卿皆與説話若果與¶
　諸名卿相䖏一箇人恁地自標致史傳中如何都不¶
<pb:KR3a0047_WYG_137-29a>¶
　見説史傳儘有不可信䖏嘗記五峰説㸔太宗殺建¶
　成元吉事尚有不可憑䖏如云先一日太宗宻以其¶
　事奏髙祖髙祖省表愕然報曰明當鞫問汝冝早参¶
　只将這㡬句㸔髙祖且教来日鞫問如何太宗明日¶
　便擁兵入内又云上已召裴寂蕭瑀陳叔達欲按其¶
　事又云上方泛舟海池豈有一件事恁麽大兄弟搆¶
　祻如此之極為父者何故恁地恬然無事此必有不¶
　足信者只左傳是有多難信䖏如趙盾一事後人費¶
<pb:KR3a0047_WYG_137-29b>¶
　萬千説話與出脱其實此事甚分明如司馬昭之弑¶
　髙貴鄉公他終不成親自下手必有抽戈用命如賈¶
　充成濟之徒如曰司馬公畜養汝等正為今日今日¶
　之事無所問也㸔左傳載靈公欲殺趙盾今日要殺¶
　殺不得明日要殺殺不得只是一箇人君要殺一臣¶
　㝡易為力恁地殺不得也是他大段強了今来許多¶
　説話自是後来三晉既得政撰造掩覆反有不可得¶
　而掩者矣物来若不能明事至若不能辨是吾心大¶
<pb:KR3a0047_WYG_137-30a>¶
　段昬在(賀/孫)¶
文中子議論多是中間暗了一段無分明其間弟子問¶
　答姓名多是唐輔相恐亦不然盖諸人更無一語及¶
　其師人以為王通與長孫無忌不足故諸人懼無忌¶
　而不敢言亦無此理如鄭公豈畏人者哉七制之主¶
　亦不知其何故以七制名之此必因其續書中曽採¶
　七君事迹以為書而名之曰七制如二典體例今無¶
　可考大率多是依倣而作如以董常為顔子則是以¶
<pb:KR3a0047_WYG_137-30b>¶
　孔子自居謂諸公可為輔相之類皆是撰成要安排¶
　七制之君為它之堯舜考其事迹亦多不合劉禹錫¶
　作歙池江州觀察王公墓碑乃仲淹四代祖碑中載¶
　祖諱多不同及阮逸所注并載關朗等事亦多不實¶
　王通大業中死自不同時如推説十七代祖亦不應¶
　遼逺如此唐李翺已自論中説可比太公家教則其¶
　書之出亦已乆矣伊川謂文中子有些格言被後人¶
　添入壊了㸔来必是阮逸諸公增益張大復借顕者¶
<pb:KR3a0047_WYG_137-31a>¶
　以為重耳今之偽書甚多如鎮江府印闗子明易并¶
　麻衣道者易皆是偽書麻衣易正是南康戴紹韓所¶
　作在南康觀其言論皆本於此及一訪之見其著述¶
　大率多類麻衣文體其言險側輕佻不合道理又嘗¶
　見一書名曰子華子説天地隂陽亦説義理人事皆¶
　支離妄作至如世傳繁露玉杯等書皆非其實大抵¶
　古今文字皆可考騐古文自是荘重至如孔安國書¶
　序并注中語多非安國所作盖西漢文章雖麄亦勁¶
<pb:KR3a0047_WYG_137-31b>¶
　今書序只是六朝軟慢文體因舉史記所載湯誥并¶
　武王伐紂言詞不典不知是甚底齊東野人之語也¶
　(謨/)¶
問文中子之學曰它有箇意思以為堯舜三代也只與¶
　後世一般也只是偶然做得著問它續詩續書意只¶
　如此因舉荅賈瓊數䖏説曰近日陳同父便是這般¶
　説話它便忌程先生説帝王以道治天下後世只是¶
　以智力把持天下正縁這話説得它病䖏它便忌問¶
<pb:KR3a0047_WYG_137-32a>¶
　元經尤可疑只縁獻公奔北便以為天命已歸之遂¶
　帝魏曰今之注本是阮逸注龔鼎臣便有一本注後面¶
　叙他祖都與文中子所說不同說它先已仕魏不是後¶
　來方奔去明日尋看又問它說權義舉而皇極立如何¶
　曰如皇極某曾有辨今說權義也不是葢義是活物權¶
　是秤錘義是秤星義所以用權今似它說却是以權為¶
　嫂溺援之之義以義為授受不親之禮但不如此問¶
　義便有随時底意思曰固是問他只縁以元經帝魏¶
<pb:KR3a0047_WYG_137-32b>¶
　生此説曰便是它大本領䖏不曽理㑹縦有一二言¶
　語可取但偶然耳問他以心迹分㸔了便是錯䖏曰¶
　它説何憂何疑也只是外&KR0405;恁地裡面却不恁地了¶
　又問動静見天地之心説得似不然曰它意思以方¶
　員為形動静為理然亦無意思而今自家若見箇道¶
　理了見它這説話都似不曾説一般(䕫/孫)¶
文中子續經猶小児竪瓦屋然世儒既無髙明廣大之¶
　見因遂尊崇其書(方/子)¶
<pb:KR3a0047_WYG_137-33a>¶
天下皆憂吾獨得不憂天下皆疑吾獨得不疑又曰樂¶
　天知命吾何憂窮理盡性吾何疑盖有當憂疑者有¶
　不當憂疑者然皆心也文中子以為有心迹之判故¶
　伊川非之又曰惟其無一己之憂疑故能憂疑以天¶
　下惟其憂以天下疑以天下故無一己之憂疑(道/夫)¶
大抵觀聖人之出䖏須㸔他至誠懇切䖏及洒然無累¶
　䖏文中子説天下皆憂吾獨得不憂天下皆疑吾獨¶
　得不疑又曰窮理盡性吾何疑樂天知命吾何憂此¶
<pb:KR3a0047_WYG_137-33b>¶
　説是¶
或問文中子僭擬古人是如何曰這也是他志大要學¶
　古人如退之則全無要學古人底意思栁子厚雖無¶
　状却又占便冝如致君澤民事也說要做退之則只¶
　要做官如末年潮州上表此更不足説了退之文字¶
　儘好末年尤好(燾/)¶
韓退之却有些本領非歐公比原道其言雖不精然皆¶
　實大綱是(○韓/子)¶
<pb:KR3a0047_WYG_137-34a>¶
器之問博愛之謂仁曰程先生之説最分明只是不子¶
　細看要之仁便是愛之體愛便是仁之用¶
蒋明之問原道起頭四句恐説得差且如博愛之謂仁¶
　愛如何便盡得仁曰只為他説得用又遺了體明之¶
　又問四字先後當如何曰公去思量乆後自有著落¶
　(震/)¶
或問由是而之焉之謂道曰此是説行底非是説道體¶
　問足乎已無待於外之謂徳曰此是説行道而有得¶
<pb:KR3a0047_WYG_137-34b>¶
　於身者非是説自然得之於天者(節/)¶
子耕問定名虗位曰恁地説亦得仁義是寔有的道徳¶
　却是縂名凡本末小大無所不該如下文説道有君¶
　子有小人徳有凶有吉是也(人傑○/㽦録詳)¶
問仁與義為定名道與徳為虗位虗位之義如何曰亦¶
　説得通盖仁義禮智是實此道徳字是通上下説却¶
　虗如有仁之道義之道仁之徳義之徳此道徳只随¶
　仁義上説是虗位他又自説道有君子小人徳有凶¶
<pb:KR3a0047_WYG_137-35a>¶
　有吉謂吉人則為吉徳凶人則為凶徳君子行之為¶
　君子之道小人行之為小人之道如道二仁與不仁¶
　君子道長小人道消之類若是志於道據於徳方是¶
　好底方是道徳之正(㽦/)¶
問原道上數句如何曰首句極不是定名虗位却不妨¶
　有仁之道義之道仁之徳義之徳故曰虚位大要未¶
　説到頂上頭故伊川云西銘原道之宗祖(可/學)¶
坐井觀天謂天只如此大小是他見得如此須出井来¶
<pb:KR3a0047_WYG_137-35b>¶
　㸔方得(必/大)¶
退之謂以之為人則愛而公愛公二字甚有意義¶
原道中舉大學却不説致知在格物一句蘇子由古史¶
　論舉中庸不獲乎上後却不説不明乎善不誠乎身¶
　二句這両箇好做對司馬温公説儀秦䖏説立天下¶
　之正位行天下之大道却不説居天下之廣居㸔得¶
　這様底都是箇無頭學問(䕫/孫)¶
韓子原性曰人之性有五最識得性分明蒋兄因問博¶
<pb:KR3a0047_WYG_137-36a>¶
　愛之謂仁四句如何曰説得却差仁義两句皆将用¶
　做體㸔事之合冝者為義仁者愛之理若曰博愛曰¶
　行而冝之則皆用矣(盖/卿)¶
韓文原性人多忽之却不見他好䖏如言所以為性者¶
　五曰仁義禮智信此語甚實(方/子)¶
問韓文公説人之所以為性者五是它寔見得到後如¶
　此説耶為復是偶然説得著曰㸔它文集中説多是¶
　閒過日月初不見它做工夫䖏想只是才髙偶然見¶
<pb:KR3a0047_WYG_137-36b>¶
　得如此及至説到精㣲䖏又却差了因言惟是孟子¶
　説義理説得来精細明白活潑潑地如荀子空説許¶
　多使人㸔著如喫糙米飯相似(廣/)¶
問退之原性三品之説是否曰退之說性只将仁義禮¶
　智来説便是識見髙䖏如論三品亦是但以某觀人¶
　之性豈獨三品須有百千萬品退之所論却少了一¶
　氣字程子曰論性不論氣不備論氣不論性不明此¶
　皆前所未發如夫子言性相近若無習相逺一句便¶
<pb:KR3a0047_WYG_137-37a>¶
　説不行如人生而静静固是性只著一生字便是帶¶
　著氣質言了但未嘗明説著氣字惟周子太極圗却¶
　有氣質底意思程子之論又自太極圗中見出来也¶
韓文公原鬼不知鬼神之本只是在外説箇影子¶
至問韓子稱孟子醇乎醇荀與揚大醇而小疵程子謂¶
　韓子稱孟子甚善非見得孟子意亦道不到其論荀¶
　揚則非也荀子極偏駁只一句性惡大本已失揚子¶
　雖少過然亦不識性更説甚道至謂韓子既以失大¶
<pb:KR3a0047_WYG_137-37b>¶
　本不識性者為大醇則其稱孟子醇乎醇亦只是説¶
　得到未必真見得到先生曰如何見得韓子稱荀揚¶
　大醇䖏便是就論性䖏説至云但據程子有此議論¶
　故至因問及此先生曰韓子説荀揚大醇是泛説與¶
　田駢慎到申不害韓非之徒觀之則荀揚為大醇韓¶
　子只説那一邉湊不著這一邊若是㑹説底説那一¶
　邊亦自湊著這一邊程子説荀子極偏駁揚子雖少¶
　過此等語皆是就分金秤上説下来今若不曽㸔荀¶
<pb:KR3a0047_WYG_137-38a>¶
　子揚子則所謂偏駁雖少過等䖏亦見不得¶
至問孟子謂楊墨之道不息孔子之道不著韓文公推¶
　尊孟氏闢楊墨之功以為不在禹下而讀墨一篇却¶
　謂孔子必用墨子墨子必用孔子者何也曰韓文公¶
　第一義是去學文字第二義方去窮究道理所以㸔¶
　得不親切如云其行已不敢有愧於道他本只是學¶
　文其行已但不敢有愧於道爾把這箇做第二義似¶
　此様䖏甚多¶
<pb:KR3a0047_WYG_137-38b>¶
先生考訂韓文公與大顛書堯卿問曰觀其與孟簡書¶
　是當時已有議論而與之分解不審有崇信之意否¶
　曰眞箇是有崇信之意他是貶從那潮州去無聊後¶
　被它説轉了義剛曰韓公雖有心學問但於利禄之¶
　念甚重曰他也是不曽去做工夫他於外面皮殻子¶
　上都見得安排位次是恁地如原道中所謂寒然後¶
　為之衣飢然後為之食為宫室為城郭等皆説得好¶
　只是不曽向裏面省察不曽就身上細宻做工夫只¶
<pb:KR3a0047_WYG_137-39a>¶
　從麄處去不見得原頭来䖏如一港水他只見得是¶
　水却不見那源頭来䖏是如何把那道别做一件事¶
　道是可以行于世我今只是恁地去行故立朝議論¶
　風采亦有可觀却不是從裏面流出平日只以做文¶
　吟詩飲酒博&KR0231;為事及貶潮州寂寥無人共吟詩無¶
　人共飲酒又無人共博戯見一箇僧説道理便為之¶
　動如云所示廣大深逈非造次可喻不知大顛與他¶
　説箇什麽得恁地傾心信向韓公所説底大顛未必¶
<pb:KR3a0047_WYG_137-39b>¶
　曉得大顛所説底韓公亦見不破但是它説得恁地¶
　好後便被它動了安卿曰博爱之謂仁等説亦可見¶
　其無原頭䖏曰以博愛為仁則未有博愛以前不成¶
　是無仁義剛曰他説明明徳却不及致知格物縁其¶
　不格物所以恁地先生曰他也不曉那明明徳若能¶
　明明徳便是識原頭来䖏了又曰孟子後荀揚淺不¶
　濟得事只有箇王通韓愈好又不全安卿曰他也只¶
　是見不得十分不能止於至善曰也是又曰(淳録云/問禪學)¶
<pb:KR3a0047_WYG_137-40a>¶
　(從何起/曰云云)佛學自前也只是外面麄説到梁達摩来方¶
　説那心性然士大夫未甚理㑹(淳録作/信向)做工夫及唐¶
　中宗時有六祖禅學専就身上做工夫直要求心見¶
　性士大夫才有向裏者無不歸他去韓公當初若早¶
　有向裏底工夫亦早落在中去了又曰亦有一般人¶
　已做得工夫道理上已有所見只它些小近似䖏不¶
　知只是近似便把做一般這裏才一失脚便䧟他裏¶
　面去了此等不能然亦間有然者(義/剛)¶
<pb:KR3a0047_WYG_137-40b>¶
退之與大顛書歐公云實退之語東坡却罵以為退之¶
　家奴𨽻亦不肯如此説但是陋儒為之復假托歐公¶
　語以自盖然觀集古録歐公自有一䟦説此書甚詳¶
　東坡應是未見集古録耳㸔得来只是錯字多歐公¶
　是見它好䖏其中一両段不可曉底都略過了東坡¶
　是只将他不好䖏来説(義/剛)¶
退之晚来覺沒頓身已䖏如招聚許多人博塞(去/聲)為戯¶
　所與交如靈師恵師之徒皆飲酒無頼及至海上見¶
<pb:KR3a0047_WYG_137-41a>¶
　大顛壁立萬仭自是心服其言實能外形骸以理自¶
　勝不為事物侵亂此是退之死欵樂天莫年賣馬遣¶
　妾後亦落莫其詩可見歐公好事金石碑刻都是没¶
　著身已䖏却不似參禅修飬人猶是貼著自家身心¶
　理㑹也宋子飛言張魏公謫永州時居僧寺每夜與¶
　子弟賔客盤膝環坐於長連榻上有時説得數語有¶
　時不發一語黙坐至更盡而寢率以為常李徳之言¶
　東坡晚年却不衰先生曰東坡盖是夾雜些佛老添¶
<pb:KR3a0047_WYG_137-41b>¶
　得又閙熱也(方/子)¶
韓退之云磨礲去圭角浸潤著光精又曰沈浸醲郁又¶
　曰沈潛乎訓義反復乎句讀杜元凱云優而㳺之使¶
　自求之饜而飫之使自趨之若江海之浸膏澤之潤¶
　渙然氷釋怡然理順然後為得也而今學者都不見¶
　這般意思又曰磨礲去圭角易曉浸潤著光精此句¶
　㝡好人多不知又曰只是将聖人言語只管浸灌少¶
　間自是生光精氣象自别(僩/)¶
<pb:KR3a0047_WYG_137-42a>¶
包顯道曰新史做得韓退之𫝊較不甚實先生曰新史¶
　最在後收拾得事須備但是它要去做文章剗地説¶
　得不條達據某意只將那事説得條達便是文章而¶
　今要去做言語剗地説得不分明(義/剛)¶
韓文公似只重皇甫湜以墓誌付之李翺只令作行状¶
　翺作得行状絮但湜所作墓誌又顛蹶李翺却有些¶
　本領如復性書有許多思量歐陽公也只稱韓李(義/剛)¶
　(○又一條云退之却喜皇甫湜却不甚喜李翺後来/湜為退之作墓誌却説得無𦂳要不如李翺行状較)¶
<pb:KR3a0047_WYG_137-42b>¶
　(著實盖李翺為人較/朴實皇甫湜較落&KR0334;)¶
浩曰唐時莫是李翺最識道理否曰也只是從佛中来¶
　浩曰渠有去佛齋文闢佛甚堅曰只是麄迹至説道¶
　理却類佛問退之見得不甚分明曰他於大節目䖏¶
　又却不錯亦未易議浩云莫是説傳道是否曰亦不¶
　止此他氣象大抵大又歐陽只説韓李不曽説韓栁¶
　(浩/)¶
韓退之歐陽永叔所謂扶持正學不雜釋老者也然到¶
<pb:KR3a0047_WYG_137-43a>¶
　得𦂳要䖏更䖏置不行更説不去便説得来也拙不¶
　分曉縁他不曾去窮理只是學作文所以如此東坡¶
　則雜以佛老到急䖏便添入佛老相和(去/聲)傾(户孔/切)瞞¶
　人如装鬼&KR0231;放煙火相似且遮人眼如諸公平日擔¶
　當正道自視如何及才議學校便説不行臨了又却¶
　只是詞賦好是甚麽議論如王介甫用三經義取士¶
　及元祐間議廢之復詞賦争辨一上臨了又却只是¶
　説經義難考詞賦可以見人之工拙易考所争者只¶
<pb:KR3a0047_WYG_137-43b>¶
　此而已是大可笑也(僩/)¶
韓退之及歐蘇諸公議論不過是主於文詞少間却是¶
　邊頭𢃄説得些道理其本意終自可見(木/之)¶
　¶
　¶
　¶
　¶
　朱子語類卷一百三十七¶
